Förordning
om ändring i förordningen (2020:115) om utbildning i 
vissa skolformer i skolväsendet vid spridning av viss 
smitta
Utfärdad den 2 april 2020
Regeringen föreskriver1
i fråga om förordningen (2020:115) om utbildning 
i vissa skolformer i skolväsendet vid spridning av viss smitta
dels att rubriken till förordningen samt 2, 6 och 10 §§ ska ha följande 
lydelse,
dels att det närmast före 2 § ska införas en ny rubrik av följande lydelse.
Förordning om utbildning på skolområdet och annan 
pedagogisk verksamhet vid spridning av viss smitta
Stängda eller delvis stängda skolor
2 §
2
 Bestämmelserna i 3–10 §§ får tillämpas om det behövs för att elever 
i förskoleklassen, grundskolan, grundsärskolan, specialskolan, sameskolan, 
gymnasieskolan och gymnasiesärskolan ska kunna tillförsäkras sin rätt till 
utbildning enligt skollagen (2010:800), om
1. en huvudman har bedömt att en så stor andel av personalen vid en
skolenhet är frånvarande med anledning av det virus som orsakar covid-19 
att det under viss tid inte går eller har gått att bedriva verksamheten och 
huvudmannen därför håller eller har hållit skolenheten stängd eller delvis 
stängd,
2. en huvudman efter samråd med smittskyddsläkare håller eller har hållit
en skolenhet stängd eller delvis stängd som en åtgärd för att motverka 
spridning av det virus som orsakar covid-19,
3. en skolenhet ligger i ett område som Folkhälsomyndigheten har
beslutat ska vara avspärrat enligt smittskyddslagen (2004:168),
4. en huvudman, med anledning av en rekommendation från Folkhälsomyndigheten som berör skolområdet, håller eller har hållit en eller flera skolenheter stängda eller delvis stängda, eller
5. regeringen med stöd av lagen (2020:148) om tillfällig stängning av
verksamheter på skolområdet vid extraordinära händelser i fredstid har 
meddelat föreskrifter om att skolenheter tillfälligt ska stängas på nationell, 
regional eller kommunal nivå.
Med att en skolenhet är stängd avses att skolenhetens lokaler är stängda 
för eleverna, men att undervisning bedrivs där eleven och läraren är åtskilda
i rum men inte i tid, eller i både rum och tid, eller att någon verksamhet 
tillfälligt inte alls bedrivs.
Med att en skolenhet är delvis stängd enligt första stycket 1, 2 och 4 avses 
att utbildning bedrivs med en mindre andel elever närvarande i skolenhetens 
lokaler och att övrig undervisning bedrivs där eleven och läraren är åtskilda 
i rum men inte i tid, eller i både rum och tid, eller att viss verksamhet 
tillfälligt inte alls bedrivs.
6 § Om antagningen till gymnasieskolans nationella program eller introduktionsprogram utformade för en grupp elever, till följd av ändrade lärotider enligt 3 §, har senarelagts i en sådan utsträckning att den inte är möjlig 
till ett läsår som börjar i augusti, får en huvudman för gymnasieskolan fatta 
ett beslut som avses i 5 § första stycket 2. Detta gäller även en huvudman 
som inte omfattas av 2 §.
10 § Rektorn får besluta om betyg även i andra fall än som anges i 3 kap. 
16 § andra stycket skollagen (2010:800) eller i föreskrifter som meddelats 
med stöd av 3 kap. 16 § tredje eller fjärde stycket samma lag, om den eller 
de lärare som annars skulle ha beslutat om betyg är frånvarande med anledning av det virus som orsakar covid-19.
Denna förordning träder i kraft den 6 april 2020.
På regeringens vägnar
ANNA EKSTRÖM
Eva Lenberg
(Utbildningsdepartementet