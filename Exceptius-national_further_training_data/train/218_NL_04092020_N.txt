Wij Willem-Alexander, bij de gratie Gods, Koning der Nederlanden,
Prins van Oranje-Nassau, enz. enz. enz.
Allen, die deze zullen zien of horen lezen, saluut! doen te weten:
Alzo Wij in overweging genomen hebben, dat de noodzaak is gebleken
van een wijziging van de departementale begrotingsstaat van het
Ministerie van Landbouw, Natuur en Voedselkwaliteit (XIV), voor het jaar
2020;
Zo is het, dat Wij, de Afdeling advisering van de Raad van State
gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:
Artikel 1
De begrotingsstaat van het Ministerie van Landbouw, Natuur en
Voedselkwaliteit voor het jaar 2020 wordt gewijzigd, zoals blijkt uit de
desbetreffende bij deze wet behorende staat.
Artikel 2
De vaststelling van de begrotingsstaat geschiedt in duizenden euro’s.
Artikel 3
Deze wet treedt in werking met ingang van 18 maart van het onderhavige begrotingsjaar. Indien het Staatsblad waarin deze wet wordt
geplaatst, wordt uitgegeven op of na deze datum van 18 maart, treedt zij
in werking met ingang van de dag na de datum van uitgifte van dat
Staatsblad en werkt zij terug tot en met 18 maart.

Lasten en bevelen dat deze in het Staatsblad zal worden geplaatst en
dat alle ministeries, autoriteiten, colleges en ambtenaren die zulks
aangaat, aan de nauwkeurige uitvoering de hand zullen houden.
Gegeven te ’s-Gravenhage, 8 april 2020
Willem-Alexander
De Minister van Landbouw, Natuur en Voedselkwaliteit,
C.J. Schouten
Uitgegeven de vierde september 2020
De Minister van Justitie en Veiligheid,
F.B.J. Grapperhaus