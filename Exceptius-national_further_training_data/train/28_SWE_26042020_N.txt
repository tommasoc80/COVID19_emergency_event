Förordning
om ändring i förordningen (2020:115) om utbildning på 
skolområdet och annan pedagogisk verksamhet vid 
spridning av viss smitta
Utfärdad den 24 april 2020
Regeringen föreskriver1
i fråga om förordningen (2020:115) om utbildning 
på skolområdet och annan pedagogisk verksamhet vid spridning av viss 
smitta2
dels att 1 § ska ha följande lydelse,
dels att det ska införas en ny paragraf, 11 a §, och närmast före 11 a § en 
ny rubrik av följande lydelse.
1 §
3
 Denna förordning är meddelad med stöd av 29 kap. 29 § skollagen 
(2010:800) i fråga om 2–11 a §§, med stöd av 29 kap. 28 § samma lag i fråga 
om 12 §, med stöd av 3 § lagen (2020:148) om tillfällig stängning av verksamheter på skolområdet vid extraordinära händelser i fredstid i fråga om 
13–18 §§, med stöd av 4 § samma lag i fråga om 19 § och med stöd av 8 kap. 
7 § första stycket 2 regeringsformen i fråga om 20 §.
Öppna skolor
11 a § En huvudman som håller en skolenhet öppen får tillämpa bestämmelserna i 3–5, 7, 9 och 10 §§, om det behövs på grund av att lärare eller 
elever inte är eller har varit närvarande i skolenhetens lokaler därför att de 
följer eller har följt en rekommendation från Folkhälsomyndigheten som 
avser sjukdomen covid-19.
Med att en skolenhet är öppen avses att skollokalerna är öppna för 
eleverna.
Denna förordning träder i kraft den 27 april 2020.
På regeringens vägnar
ANNA EKSTRÖM
Eva Lenberg
(Utbildningsdepartementet)