Lag
om ändring i lagen (2020:526) om tillfälliga 
smittskyddsåtgärder på serveringsställen
Utfärdad den 8 januari 2021
Enligt riksdagens beslut1
föreskrivs i fråga om lagen (2020:526) om tillfälliga smittskyddsåtgärder på serveringsställen
dels att rubriken närmast före 10 § ska lyda ”Bemyndiganden”,
dels att det ska införas två nya paragrafer, 11 och 12 §§, av följande 
lydelse.
11 § Regeringen eller den myndighet som regeringen bestämmer får meddela föreskrifter om att serveringsställens öppettider ska begränsas, om det 
är nödvändigt för att förhindra spridning av sjukdomen covid-19.
Regeringen får under samma förutsättningar, om andra smittskyddsåtgärder bedöms otillräckliga, meddela föreskrifter om att serveringsställen 
ska hållas stängda.
Föreskrifter som meddelas med stöd av första och andra styckena får 
inskränkas till att gälla inom ett visst geografiskt område.
12 § En föreskrift om nedstängning av serveringsställen som regeringen 
har meddelat med stöd av 11 § andra stycket ska underställas riksdagens 
prövning inom en vecka från den dag då föreskriften beslutades. En föreskrift som innebär att en nedstängning helt eller delvis upphör att gälla, 
behöver inte underställas riksdagens prövning.
Denna lag träder i kraft den 10 januari 2021.
På regeringens vägnar
LENA HALLENGREN
Lars Hedengran
(Socialdepartementet)