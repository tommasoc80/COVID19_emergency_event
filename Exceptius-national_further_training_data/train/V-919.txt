LIETUVOS RESPUBLIKOS SVEIKATOS APSAUGOS MINISTRAS – 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 1 D. SPRENDIMO NR. V-653 „DĖL COVID-19 LIGOS (KORONAVIRUSO INFEKCIJOS) PREVENCIJOS IR KONTROLĖS SOCIALINĖS GLOBOS ĮSTAIGOSE KARANTINO LIETUVOS RESPUBLIKOS TERITORIJOJE PASKELBIMO LAIKOTARPIU“ PAKEITIMO 

2020 m. balandžio 17 d. Nr. V-919
Vilnius


P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 1 d. sprendimą Nr. V-653 „Dėl COVID-19 ligos (koronaviruso infekcijos) prevencijos ir kontrolės socialinės globos įstaigose karantino Lietuvos Respublikos teritorijoje paskelbimo laikotarpiu“:
1. Pakeičiu 1.2.19 papunktį ir jį išdėstau taip:
„1.2.19. kasdienę gyventojų, neturinčių padidėjusios kūno temperatūros ar viršutinių kvėpavimo takų infekcijos požymių, priežiūrą atliekantis personalas naudotų asmens apsaugos priemones (toliau – AAP):
1.2.19.1. kvėpavimo takų apsaugą – vienkartinę medicininę (chirurginę) veido kaukę (keisti kai sudrėksta, užsiteršia ir ne rečiau negu kas 4 valandas);
1.2.19.2. rankų apsaugą – vienkartines medicinines pirštines (keisti po kiekvieno gyventojo priežiūros procedūros pabaigos);“.
2. Pakeičiu 2.2 papunktį ir jį išdėstau taip:
„2.2. savivaldybių administracijų direktoriams užtikrinti operatyvų šio sprendimo vykdymą Įstaigose;“.



Sveikatos apsaugos ministras – valstybės lygio
ekstremaliosios situacijos valstybės operacijų vadovas		Aurelijus Veryga
