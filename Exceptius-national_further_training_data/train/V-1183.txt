
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS
MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 1 D. SPRENDIMO NR. V-653 „DĖL COVID-19 LIGOS (KORONAVIRUSO INFEKCIJOS) PREVENCIJOS IR KONTROLĖS SOCIALINĖS GLOBOS ĮSTAIGOSE KARANTINO LIETUVOS RESPUBLIKOS TERITORIJOJE PASKELBIMO LAIKOTARPIU“ PAKEITIMO

2020 m. gegužės  15   d. Nr. V-1183
Vilnius

1.	P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 1 d. sprendimą Nr. V-653 „Dėl COVID-19 ligos (koronaviruso infekcijos) prevencijos ir kontrolės socialinės globos įstaigose karantino Lietuvos Respublikos teritorijoje paskelbimo laikotarpiu“ ir jį išdėstau nauja redakcija:

„LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL COVID-19 LIGOS (KORONAVIRUSO INFEKCIJOS) PREVENCIJOS IR KONTROLĖS SOCIALINĖS GLOBOS ĮSTAIGOSE KARANTINO LIETUVOS RESPUBLIKOS TERITORIJOJE PASKELBIMO LAIKOTARPIU


Vadovaudamasis Lietuvos Respublikos civilinės saugos įstatymo 15 straipsnio 2 dalies 1 ir 4 punktais, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“, atsižvelgdamas į Lietuvos Respublikos Vyriausybės 2020 m. vasario 26 d. nutarimą Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos Vyriausybės 2020 m. kovo 14 d. nutarimą Nr. 207 „Dėl karantino Lietuvos Respublikos teritorijoje paskelbimo“ bei siekdamas užtikrinti tinkamą socialinių ir sveikatos priežiūros paslaugų teikimą socialinės globos įstaigose valstybės lygio ekstremaliosios situacijos metu, n u s p r e n d ž i u:
1.	Nustatyti, kad karantino Lietuvos Respublikos teritorijoje paskelbimo laikotarpiu:
1.1.	Socialinės globos įstaigos, teikiančios stacionarias ilgalaikės (trumpalaikės) socialinės globos paslaugas (toliau – Įstaiga), nepriklausomai nuo nuosavybės formos ir pavaldumo privalo vadovautis priimamais COVID-19 ligos (koronaviruso infekcijos) (toliau – COVID-19) plitimo valdymą reglamentuojančiais teisės aktais ir Sveikatos apsaugos ministro – valstybės lygio ekstremaliosios situacijos valstybės operacijų vadovo sprendimais;
1.2.	socialinių ir asmens sveikatos priežiūros paslaugų teikimas Įstaigose privalo būti organizuojamas užtikrinant, kad:
1.2.1.	Įstaigų gyventojai, kurie po gydymo turi grįžti į Įstaigas iš stacionarinių asmens sveikatos priežiūros įstaigų, į Įstaigą būtų grąžinami: 
1.2.1.1.	sirgę COVID-19 liga (koronaviruso infekcija) – tik tuomet, kai prieš perkėlimą du kartus iš eilės, ne trumpesniu kaip 24 val. intervalu, iš nosiaryklės ir ryklės paimtuose tepinėliuose nerandama SARS-CoV-2 viruso, arba
1.2.1.2.	sirgę COVID-19 liga (koronaviruso infekcija), kuriems tepinėliai pakartotiniam ištyrimui dėl SARS-CoV-2 viruso nebuvo paimti – ne anksčiau kaip po 37 kalendorinių dienų, skaičiuojant nuo paskutinio iš nosiaryklės ir ryklės paimto tepinėlio, kuriame buvo rastas SARS-CoV-2 virusas.
1.2.1.3.	nesirgę COVID-19 liga (koronaviruso infekcija) – tik tuomet, kai prieš perkėlimą iš nosiaryklės ir ryklės paimtame tepinėlyje nerandama SARS-CoV-2 viruso.
1.2.2.	į Įstaigas socialinei globai būtų priimami nauji gyventojai, kuriems ne anksčiau nei prieš 24 val. iš nosiaryklės paimtuose tepinėliuose nerandama SARS-CoV-2 viruso;
1.2.3.	karščiuojantys gyventojai (kurių kūno temperatūra yra didesnė kaip 37 ℃) arba kuriems pasireiškia kvėpavimo takų infekcijos simptomai (kosulys, čiaudulys, pasunkėjęs kvėpavimas), būtų nedelsiant izoliuojami (apgyvendinti atskirai nuo nekarščiuojančių, atskirame sąlyginiame bloke su atskiru išėjimu  arba atskiriami papildomomis priemonėmis (skydinėmis pertvaromis, širmomis ar pan.)), jiems kviečiama greitoji medicinos pagalba (toliau – GMP), kuri sprendžia dėl būtinybės tokį pacientą gabenti į stacionarinę asmens sveikatos priežiūros įstaigą;
1.2.4.	nekarščiuojantiems gyventojams paslaugos teikiamos laikantis šių reikalavimų:
1.2.4.1.	kambariai suskirstomi grupėmis;
1.2.4.2.	kiekvienai grupei skiriama tik ją prižiūrinti personalo komanda;
1.2.4.3.	nekarščiuojantys gyventojai ir personalas naudojasi tomis pačiomis patalpomis, įėjimais, personalo judėjimas neribojamas;
1.2.4.4.	staiga pasireiškus ūmiai kvėpavimo takų infekcijai būdingiems ligos simptomams (kosuliui ar pasunkėjusiam kvėpavimui), atliekami 1.2.3 papunktyje nurodyti veiksmai;
1.2.5.	 gyventojai būtų primygtinai skatinami laikytis saugaus, bent vieno metro, atstumo vienas nuo kito;
1.2.6.	naujai apsigyventi Įstaigoje atvykstantį asmenį leidžiama lydėti ne daugiau nei vienam giminaičiui, artimajam, globėjui (rūpintojui);
1.2.7.	visi į Įstaigą priimami gyventojai Įstaigoje būtų privalomai izoliuojami 14 (keturiolika) dienų;
1.2.8.	maistas gyventojams būtų patiekiamas taip, kad būtų laikomasi fizinio atstumo tarp gyventojų, jei įmanoma – uždaromos bendros patalpos, skirtos valgymui ir maistas būtų tiekiamas kiekvienam gyventojui individualiai jų kambariuose;
1.2.9.	gyventojų lankymas būtų griežtai draudžiamas, išskyrus mirštančiųjų lankymą Įstaigos vadovui leidus;
1.2.10.	Įstaigos gyventojas gali išvykti laikinai svečiuotis pas globėją (rūpintoją), giminaičius teisės aktų nustatyta tvarka, tačiau grįžus po laikino išvykimo į svečius (pas globėją (rūpintoją), giminaičius), jis būtų izoliuojamas 14 (keturiolika) dienų;
1.2.11.	būtų numatytos ir užtikrintos asmeninių vizitų alternatyvos: telefonai, vaizdo priemonės ir kt.;
1.2.12.	Įstaigos gyventojas gali išvykti už Įstaigos ribų (į užimtumo centrus, švietimo, ugdymo įstaigas ir kt.) tik įsitikinus, kad bus laikomasi viešose vietose, prekyvietėse, viešojo transporto priemonėse ir kitų paslaugų teikimo vietose nustatytų valstybės lygio ekstremaliosios situacijos valstybės operacijų vadovo rekomendacijų;
1.2.13.	Įstaigoje užsiėmimai (užimtumo, sporto ir pan. veiklų) vyktų nedidelėse grupelėse (iki 5 asmenų). Jų metu naudojamos asmeninės apsaugos priemonės (toliau – AAP), laikomasi saugaus atstumo, rankų higienos ir dezinfekcijos reikalavimų, tarp užsiėmimų valomos, dezinfekuojamos ir vėdinamos patalpos;
1.2.14.	būtų paruoštos patalpos karščiuojančių gyventojų izoliavimui;
1.2.15.	prie įėjimo į Įstaigą būtų tikrinama visų darbuotojų ir kitų įeinančių asmenų kūno temperatūra;
1.2.16.	visų Įstaigos gyventojų kūno temperatūra būtų matuojama ne rečiau kaip vieną kartą per parą;
1.2.17.	Įstaigos sveikatos priežiūros specialistas ar kitas atsakingu paskirtas asmuo (kai įstaigoje nėra sveikatos priežiūros specialisto)  būtų nedelsiant informuojamas apie Įstaigos gyventoją, kuris karščiuoja ar turi kvėpavimo sutrikimų;
1.2.18.	Įstaigos darbuotojas, kuriam darbo metu pasireiškia akivaizdūs ūmiai kvėpavimo takų infekcijai būdingi ligos simptomai (kosulys, čiaudulys, pasunkėjęs kvėpavimas), būtų nedelsiant nušalinamas nuo atliekamų pareigų ir privalo izoliuotis;
1.2.19.	personalas AAP naudotų laikantis šių reikalavimų:
1.2.19.1.	 kasdienę gyventojų priežiūrą atliekantis personalas naudotų AAP, nurodytas Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 17 d. sprendimo Nr. V-917 „Dėl asmeninės apsaugos priemonių naudojimo socialines paslaugas teikiančiose įstaigose pagal saugumo lygius“ priede;
1.2.19.2.	 AAP turi būti užsidedama ir nusiimama atsargiai, atsižvelgiant į rekomendacijas ir vengiant užteršimo;
1.2.19.3.	 prieš užsidedant ir nusiimant AAP visuomet turi būti atliekama rankų higienos procedūra;
1.2.19.4.	 baigus priežiūros procedūras, AAP išmetamos į medicininių atliekų dėžę ir atliekama rankų higienos procedūra.
1.2.20.	dalis (iki 50 proc.) neinfekuoto ir potencialaus kontakto su infekuotais asmenimis neturėjusio personalo Įstaigos vadovo nustatyta tvarka gali likti dirbti ir apgyvendinami globos namuose, personalui skirtuose kambariuose 14 (keturiolika) dienų;
1.2.21.	Įstaigos darbuotojams periodiškai, (ne dažniau kaip kas 14 dienų) būtų atliekami profilaktiniai patikrinimai dėl COVID-19 ligos (koronaviruso infekcijos);
1.2.22.	valymas ir dezinfekavimas būtų privalomas visiems horizontaliems ir dažnai liečiamiems paviršiams (turėklams, šviesos jungikliams, durų rankenoms, lovų apsauginiams turėklams, naktiniams staleliams, telefonams), visi vonios kambariai turi būti valomi mažiausiai du kartus per dieną ir nedelsiant – kai yra nešvarūs;
1.2.23.	akivaizdžiai nešvarūs paviršiai pirmiausia būtų valomi detergentu (gamintojo paruoštas tirpalas, muilas ar vanduo) ir tik tuomet atliekama dezinfekcija;
1.2.24.	teikiant paslaugas būtų laikomasi Lietuvos Respublikos sveikatos apsaugos ministerijos interneto svetainėje http://sam.lrv.lt/lt/news/koronavirusas/informacija-sveikatos-prieziuros-specialistams nustatytų infekcijų kontrolės reikalavimų ir rekomendacijų.
2.	Nurodau:
2.1.	aukštųjų universitetinių ir neuniversitetinių mokyklų vadovams sudaryti sąlygas, esant Įstaigų vadovų ar savivaldybės administracijos vadovų  prašymams, pasitelkti studentus Įstaigų paslaugoms karantino dėl COVID-19 metu teikti;
2.2.	savivaldybių administracijų direktoriams užtikrinti operatyvų šio sprendimo vykdymą Įstaigose; 
2.3.	Valstybinei darbo inspekcijai prie Socialinės apsaugos ir darbo ministerijos netaikyti Įstaigose karantino režimo laikotarpiu įdarbintų ar dirbančių darbuotojų profilaktinio sveikatos tikrinimo kontrolės karantino režimo laikotarpiu ir 3 mėnesius po jo pabaigos.“
2. N u s t a t a u, kad šis sprendimas įsigalioja 2020 m. gegužės 18 d.



Sveikatos apsaugos ministras – valstybės lygio
ekstremaliosios situacijos valstybės operacijų vadovas                                              Aurelijus Veryga
