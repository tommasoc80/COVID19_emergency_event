
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL AUKŠTŲJŲ MOKYKLŲ STUDENTŲ, SAVANORIŠKAI DALYVAUJANČIŲ IR TEIKIANČIŲ PAGALBĄ DĖL COVID-19 LIGOS (KORONAVIRUSO INFEKCIJOS) SUVALDYMO, PRAKTIKOS UŽSKAITYMO 

2020 m. balandžio 17 d. Nr. V-897
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies 4 punktu, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“, įgyvendindamas Lietuvos Respublikos Vyriausybės 2020 m. kovo 14 d. nutarimo Nr. 207 „Dėl karantino Lietuvos Respublikos teritorijoje paskelbimo“ 3.4.1 papunktį ir siekdamas tinkamai organizuoti pagalbą Lietuvos Respublikos gyventojams, pasitelkiant aukštųjų universitetinių ir neuniversitetinių mokyklų studentus ir rezidentus, n u s p r e n d ž i u:
Rekomenduoti Lietuvos aukštosioms universitetinėms ir neuniversitetinėms mokykloms pasirengti studentų (išskyrus gydytojus rezidentus), savanoriškai dalyvaujančių ir teikiančių pagalbą dėl COVID-19 ligos (koronaviruso infekcijos) suvaldymo, praktikos užskaitymo tvarką karantino metu.


Sveikatos apsaugos ministras – valstybės lygio
ekstremaliosios situacijos valstybės operacijų vadovas	                                              Aurelijus Veryga
