

Lietuvos Respublikos Vyriausybė

nutarimas
DĖL Lietuvos respublikos valstybės garantijos suteikimo Europos laikinos paramos priemonei nedarbo rizikai dėl ekstremaliosios situacijos, susijusios su COVID-19 protrūkiu, mažinti (SURE)

2020 m. liepos 1 d. Nr. 726
Vilnius

Vadovaudamasi Lietuvos Respublikos valstybės skolos įstatymo 6 straipsnio 2 dalimi ir atsižvelgdama į 2020 m. gegužės 19 d. Tarybos reglamento (ES) 2020/672 dėl Europos laikinos paramos priemonės nedarbo rizikai dėl ekstremaliosios situacijos, susijusios su COVID-19 protrūkiu, mažinti (SURE) sukūrimo 11 ir 12 straipsnius, Lietuvos Respublikos Vyriausybė nutaria:
Suteikti Lietuvos Respublikos valstybės garantiją, lygią 83 953 500 (aštuoniasdešimt trys milijonai devyni šimtai penkiasdešimt trys tūkstančiai penki šimtai) eurų, Europos laikinos paramos priemonei nedarbo rizikai dėl ekstremaliosios situacijos, susijusios su COVID-19 protrūkiu, mažinti (SURE).



Ministras Pirmininkas	Saulius Skvernelis



Finansų ministras	Vilius Šapoka
