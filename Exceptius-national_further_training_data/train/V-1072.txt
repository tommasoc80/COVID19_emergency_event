LIETUVOS RESPUBLIKOS SVEIKATOS APSAUGOS MINISTRAS – 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL PREVENCINIŲ LIETUVOS RESPUBLIKOS SVEIKATOS APSAUGOS MINISTRO – 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 30 D. SPRENDIMO NR. V-1052 „DĖL PREVENCINIŲ LABORATORINIŲ TYRIMŲ COVID-19 LIGAI (KORONAVIRUSO INFEKCIJAI) DIAGNOZUOTI VAISTINIŲ DARBUOTOJAMS“ PAKEITIMO

2020 m. gegužės    5    d. Nr. V-1072
Vilnius

Pakeičiu Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 30 d. sprendimą Nr. V-1052 „Dėl prevencinių laboratorinių tyrimų COVID-19 ligai (koronaviruso infekcijai) diagnozuoti vaistinių darbuotojams“:
1. Pakeičiu 2.2. papunktį ir išdėstau jį taip:
„2.2. suderinus su mobiliais punktais, aptarnaujančiais savivaldybę, kaip nustatyta Lietuvos Respublikos sveikatos apsaugos ministro 2020 m. kovo 16 d. įsakyme Nr. V-390 „Dėl Tepinėlių iš paciento nosiaryklės ir ryklės paėmimo mobiliuose punktuose COVID-19 ligos (koronaviruso infekcijos ) laboratoriniams tyrimams atlikti organizavimo tvarkos aprašo patvirtinimo“, organizuoti vaistinių darbuotojų mėginių paėmimą COVID-19 ligos (koronaviruso infekcijos) laboratoriniams tyrimams atlikti, užtikrinant registraciją į mobilų punktą Karštosios koronaviruso linijos telefono numeriu 1808;“.
2. Pripažįstu netekusiu galios 2.4 papunktį.



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		  Aurelijus Veryga

