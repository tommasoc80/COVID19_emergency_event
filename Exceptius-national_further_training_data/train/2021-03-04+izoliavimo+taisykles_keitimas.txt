

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS  MINISTRO 2020 M. KOVO 12 D. ĮSAKYMO NR. V-352 „DĖL ASMENŲ, SERGANČIŲ COVID-19 LIGA (KORONAVIRUSO INFEKCIJA), ASMENŲ, ĮTARIAMŲ, KAD SERGA COVID-19 LIGA (KORONAVIRUSO INFEKCIJA), IR ASMENŲ, TURĖJUSIŲ SĄLYTĮ, IZOLIAVIMO NAMUOSE, KITOJE GYVENAMOJOJE VIETOJE AR SAVIVALDYBĖS ADMINISTRACIJOS NUMATYTOSE PATALPOSE TAISYKLIŲ PATVIRTINIMO“ PAKEITIMO 

2021 m. kovo 5 d. Nr. V-471
Vilnius

1. P a k e i č i u Asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisykles, patvirtintas Lietuvos Respublikos sveikatos apsaugos ministro 2020 m. kovo 12 d. įsakymu Nr. V-352 „Dėl Asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisyklių patvirtinimo“:
1.1. Pakeičiu 11.1.12 papunktį ir jį išdėstau taip:
„11.1.12. asmenims, turintiems asmens sveikatos priežiūros įstaigos (toliau – ASPĮ) dokumentą, patvirtinantį, kad asmuo persirgo COVID-19 liga (koronaviruso infekcija), kai diagnozė buvo patvirtinta remiantis teigiamu SARS-CoV-2 PGR tyrimo ar antigeno testo rezultatu, ir nuo teigiamo tyrimo rezultato praėjo ne daugiau kaip 90 dienų iki grįžimo / atvykimo į Lietuvos Respubliką (ASPĮ dokumento nereikia, jei asmeniui COVID-19 liga (koronaviruso infekcija) diagnozuota Lietuvoje ir duomenys pateikti Elektroninės sveikatos paslaugų ir bendradarbiavimo infrastruktūros informacinėje sistemoje (toliau – ESPBI IS)), arba asmenims, turintiems ASPĮ dokumentą, konkrečios šalies skiepijimų sertifikatą arba tarptautinį skiepijimų sertifikatą, nurodantį, kad asmens skiepijimas Sąjungos vaistinių preparatų registre įregistruota COVID-19 ligos (koronaviruso infekcijos) vakcina pagal skiepijimo schemą yra baigtas (kai kelionės tikslas nebūtinai susijęs su darbo funkcijų vykdymu).“
1.2. Pakeičiu 85 punktą ir jį išdėstau taip:
„85. asmenys, nurodyti Taisyklių 84.3 papunktyje ir kuriems buvo sutrumpintas izoliacijos terminas, tol, kol praeis 14 dienų nuo paskutinės sąlyčio dienos, ir asmenys, nurodyti Taisyklių 84.4 papunktyje ir kuriems buvo sutrumpintas izoliacijos terminas, tol, kol praeis 10 dienų nuo grįžimo / atvykimo į Lietuvos Respubliką dienos, turi apriboti asmenų, su kuriais bendraujama, skaičių, bendraudami su kitais asmenimis privalo dėvėti nosį ir burną dengiančias apsaugos priemones, stebėti savo sveikatą, ar nepasireiškia COVID-19 ligai (koronaviruso infekcijai) būdingi simptomai, ir griežtai laikytis kitų infekcijų kontrolės reikalavimų. Sąlytį su sergančiuoju COVID-19 liga (koronaviruso infekcija), kuriam nustatyta viena iš viruso atmainų, turėjusiems asmenims arba susijusiems su protrūkiu, kuriame bent vienam iš asmenų nustatyta viena iš viruso atmainų, praėjus 14 dienų izoliacijos terminui rekomenduojama dar savaitę laiko apriboti asmenų, su kuriais bendraujama, skaičių, bendraujant su kitais asmenimis dėvėti nosį ir burną dengiančias apsaugos priemones, stebėti savo sveikatą, ar nepasireiškia COVID-19 ligai (koronaviruso infekcijai) būdingi simptomai, ir griežtai laikytis kitų infekcijų kontrolės reikalavimų.“
2. N u s t a t a u, kad šis įsakymas įsigalioja 2021 m. kovo 10 d.



Sveikatos apsaugos ministras 								    Arūnas Dulkys
