BEK nr 251 af 22/03/2020
Bekendtgørelse om ændring af bekendtgørelse om forbud mod større forsamlinger og forbud mod adgang til og restriktioner for visse lokaler som led i håndtering af Coronavirussygdom 2019 (COVID-19)

§ 1

I bekendtgørelse nr. 224 af 17. marts 2020 om forbud mod større forsamlinger og forbud mod adgang til og restriktioner for visse lokaler som led i håndtering af Coronavirussygdom 2019 (COVID-19) foretages følgende ændring:

1. I § 6, stk. 1, nr. 4, ændres »solarier og frisører« til: »frisører og øvrige lokaler, hvor der leveres tjenesteydelser, som efter deres karakter indebærer tæt fysisk kontakt til kunder, og solarier«.

§ 2

Bekendtgørelsen træder i kraft ved bekendtgørelse i Lovtidende.

Sundheds- og Ældreministeriet, den 22. marts 2020

Magnus Heunicke

