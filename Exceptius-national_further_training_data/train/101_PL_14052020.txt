DZIENNIK

Dokument podpisany przez Marek Głuch Data: 2020.05.15 20:13:08 CEST
USTAW

RZECZYPOSPOLITEJ POLSKIEJ

Warszawa, dnia 15 maja 2020 r. Poz. 872

ROZPORZĄDZENIE M INISTRA EDUK ACJ I NA RO DO WEJ 1)
z dnia 14 maja 2020 r.
zmieniające rozporządzenie w sprawie szczególnych rozwiązań w okresie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19
Na podstawie art. 30c ustawy z dnia 14 grudnia 2016 r. – Prawo oświatowe (Dz. U. z 2019 r. poz. 1148, z późn. zm.2)) zarządza się, co następuje:
§ 1. W rozporządzeniu Ministra Edukacji Narodowej z dnia 20 marca 2020 r. w sprawie szczególnych rozwiązań w okresie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19 (Dz. U. poz. 493, 530, 564, 657 i 781) wprowadza się następujące zmiany:
1) w § 3 w ust. 1:
a) pkt 2 otrzymuje brzmienie:
„2) zajęć praktycznych – wyłącznie w zakresie, w jakim z programu nauczania danego zawodu wynika możliwość realizacji wybranych efektów kształcenia z wykorzystaniem metod i technik kształcenia na odległość lub innego sposobu kształcenia, a także w miejscu ich prowadzenia w przypadku:
a) zajęć praktycznych dla uczniów semestrów programowo najwyższych szkół policealnych, po uzyskaniu zgody ucznia, a w przypadku niepełnoletniego ucznia – po uzyskaniu zgody jego rodzica, z uwzględnieniem przepisów odrębnych dotyczących ograniczeń, nakazów i zakazów w związku z wystąpieniem stanu epidemii oraz wytycznych ministra właściwego do spraw zdrowia, Głównego Inspektora Sanitarnego oraz ministra właściwego do spraw oświaty i wychowania,
b) zajęć praktycznych z zakresu nauki jazdy dla uczniów klas programowo najwyższych branżowych szkół I stopnia kształcących się w zawodzie, dla którego podstawa programowa kształcenia w zawodzie określona w przepisach wydanych na podstawie art. 47 ust. 1 pkt 2 ustawy z dnia 14 grudnia 2016 r. – Prawo oświatowe, w brzmieniu obowiązującym przed dniem 1 września 2019 r., przewiduje przygotowanie do uzyskania umiejętności kierowania pojazdem silnikowym albo do uzyskania kwalifikacji do wykonywania pracy na stanowisku kierowcy i umiejętności kierowania pojazdem silnikowym, po uzyskaniu zgody ucznia, a w przypadku niepełnoletniego ucznia – po uzyskaniu zgody jego rodzica, z uwzględnieniem przepisów odrębnych dotyczących ograniczeń, nakazów i zakazów w związku z wystąpieniem stanu epidemii, właściwych dla zakładów pracy;”,
b) w pkt 3 wyrazy „szkoły policealnej” zastępuje się wyrazami „szkoły policealnej i uczniów klas III technikum”,

1) Minister Edukacji Narodowej kieruje działem administracji rządowej – oświata i wychowanie, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Edukacji Narodowej (Dz. U. poz. 2268).
2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1078, 1287, 1680, 1681, 1818, 2197 i 2248 oraz z 2020 r. poz. 374.

Dziennik Ustaw

– 2 –

Poz. 872

c) w pkt 4 kropkę zastępuje się średnikiem i dodaje się pkt 5 w brzmieniu:
„5) staży uczniowskich dla uczniów klas programowo najwyższych branżowych szkół I stopnia i uczniów klas III techników u pracodawców lub w indywidualnych gospodarstwach rolnych, na warunkach określonych w § 4 ust. 1b, po wyrażeniu zgody przez ucznia, a w przypadku niepełnoletniego ucznia – przez jego rodzica.”;
2) w § 4:
a) w ust. 1 zdanie drugie otrzymuje brzmienie:
„W przypadku realizacji praktyk w okresie ferii letnich czas trwania zajęć dydaktyczno-wychowawczych dla uczniów odbywających te praktyki może ulec skróceniu, jeżeli organizacja pracy szkoły tego wymaga.”,
b) w ust. 1a w pkt 4 wyrazy „uczeń szkoły policealnej” zastępuje się wyrazami „uczeń szkoły policealnej i klasy III technikum”,
c) ust. 1b otrzymuje brzmienie:
„1b. Podmiot przyjmujący uczniów na praktyki zawodowe i staże uczniowskie zapewnia prowadzenie tych praktyk i staży, z uwzględnieniem przepisów odrębnych dotyczących ograniczeń, nakazów i zakazów w związku z wystąpieniem stanu epidemii, właściwych dla zakładów pracy.”,
d) po ust. 1b dodaje się ust. 1c i 1d w brzmieniu:
„1c. W przypadku zaliczenia praktyk zawodowych, o których mowa w ust. 1a pkt 1, w dokumentacji przebiegu nauczania wpisuje się odpowiednio „zwolniona” lub „zwolniony” oraz podstawę prawną zwolnienia.
1d. W przypadku zaliczenia praktyk zawodowych, o którym mowa w ust. 1a pkt 2, jeżeli ze zrealizowanego stażu zawodowego nie została ustalona ocena, w dokumentacji przebiegu nauczania wpisuje się odpowiednio „zwolniona” lub „zwolniony” oraz podstawę prawną zwolnienia.”;
3) w § 7 dodaje się ust. 3–8 w brzmieniu:
„3. Zajęcia wynikające z prowadzonej przez szkołę podstawową w zakresie klas I–III działalności opiekuńczo-wychowawczej prowadzą wychowawcy świetlic szkolnych.
4. Zajęcia wynikające z prowadzonej przez szkołę podstawową w zakresie klas I–III działalności opiekuńczo-wychowawczej mogą również prowadzić inni nauczyciele zatrudnieni w tej szkole lub zespole szkół, w skład którego wchodzi szkoła podstawowa, z tym że w pierwszej kolejności prowadzenie tych zajęć zleca się nauczycielom, którzy z uwagi na zmienione warunki kształcenia w związku z ogłoszonym stanem epidemii nie realizują zajęć w wymiarze wynikającym z ich umowy o pracę lub aktu mianowania.
5. Zajęcia wynikające z prowadzonej przez szkołę podstawową w zakresie klas I–III działalności dydaktycznej prowadzą nauczyciele edukacji wczesnoszkolnej oraz inni nauczyciele prowadzący zajęcia w tych klasach.
6. Zajęcia, o których mowa w ust. 3–5, nauczyciel realizuje w ramach obowiązującego go przed dniem 12 marca 2020 r. tygodniowego obowiązkowego wymiaru godzin zajęć dydaktycznych, wychowawczych i opiekuńczych, prowadzonych bezpośrednio z uczniami lub wychowankami albo na ich rzecz, a w przypadku godzin zajęć realizowanych powyżej tygodniowego obowiązkowego wymiaru godzin zajęć dydaktycznych, wychowawczych lub opiekuńczych – w ramach godzin ponadwymiarowych, o których mowa w art. 35 ustawy z dnia 26 stycznia 1982 r. – Karta Nauczyciela.
7. Dyrektor jednostki systemu oświaty, który zlecił nauczycielowi prowadzenie zajęć w przedszkolu albo zajęć, o których mowa w ust. 3–5, na nowo określa organizację realizacji przez tego nauczyciela zadań z wykorzystaniem metod i technik kształcenia na odległość lub innego sposobu realizacji tych zadań, mając na uwadze, że zajęcia realizowane z wykorzystaniem metod i technik kształcenia na odległość lub innego sposobu kształcenia oraz zajęcia realizowane na terenie przedszkola lub szkoły nauczyciel realizuje w ramach obowiązującego go przed dniem 12 marca 2020 r. tygodniowego obowiązkowego wymiaru godzin zajęć dydaktycznych, wychowawczych i opiekuńczych, prowadzonych bezpośrednio z uczniami lub wychowankami albo na ich rzecz, a w przypadku godzin zajęć realizowanych powyżej tygodniowego obowiązkowego wymiaru godzin zajęć dydaktycznych, wychowawczych lub opiekuńczych – w ramach godzin ponadwymiarowych, o których mowa w art. 35 ustawy z dnia 26 stycznia 1982 r. – Karta Nauczyciela.
8. Przepisy ust. 3–7 stosuje się odpowiednio do szkół artystycznych realizujących kształcenie ogólne w zakresie klas I–III szkoły podstawowej.”;
4) w § 9:
a) w ust. 1 pkt 4–7 otrzymują brzmienie:
„4) imię (imiona) i nazwisko nauczyciela lub innej osoby wykonującej zadania danej jednostki systemu oświaty;
5) numer PESEL nauczyciela lub innej osoby wykonującej zadania danej jednostki systemu oświaty;

Dziennik Ustaw

– 3 –

Poz. 872

6) adres poczty elektronicznej nauczyciela lub innej osoby wykonującej zadania danej jednostki systemu oświaty;
7) informacje o zatrudnieniu nauczyciela lub innej osoby wykonującej zadania danej jednostki systemu oświaty w: jednostce systemu oświaty, typie szkoły lub rodzaju placówki oraz nazwie i adresie siedziby jednostki systemu oświaty, w której nauczyciel lub inna osoba jest zatrudniona.”,
b) ust. 3 otrzymuje brzmienie:
„3. Dane ucznia, o których mowa w ust. 1 pkt 1–3, oraz dane nauczyciela lub innej osoby zatrudnionych w danej jednostce systemu oświaty, o których mowa w ust. 1 pkt 4–7, są przechowywane w bazie Zintegrowanej Platformy Edukacyjnej do dnia 31 grudnia 2020 r.”;
5) po § 9 dodaje się § 9a i § 9b w brzmieniu:
„§ 9a. Szkoły podstawowe w zakresie klas I–III oraz szkoły artystyczne realizujące kształcenie ogólne w zakresie klas I–III szkoły podstawowej prowadzą działalność opiekuńczo-wychowawczą oraz dydaktyczną. Realizacja podstawy programowej kształcenia ogólnego odbywa się w formie ustalonej przez dyrektora szkoły. Dyrektor szkoły ustala, we współpracy z nauczycielami, tygodniowy zakres treści nauczania do zrealizowania w poszczególnych oddziałach klas tych szkół.
§ 9b. Dyrektor szkoły odpowiada za organizację konsultacji dla uczniów, o których mowa w przepisach wydanych na podstawie art. 30b ustawy z dnia 14 grudnia 2016 r. – Prawo oświatowe, w tym w szczególności ustala formę tych konsultacji, z uwzględnieniem przepisów odrębnych dotyczących ograniczeń, nakazów i zakazów w związku z wystąpieniem stanu epidemii oraz wytycznych ministra właściwego do spraw zdrowia, Głównego Inspektora Sanitarnego oraz ministra właściwego do spraw oświaty i wychowania, a także przekazuje uczniom i ich rodzicom informację o formie i terminach tych konsultacji.”;
6) po § 11b dodaje się § 11ba–11bc w brzmieniu:
„§ 11ba. W postępowaniu rekrutacyjnym na rok szkolny 2020/2021 do publicznych szkół i placówek artystycznych termin przeprowadzenia badania przydatności lub egzaminu wstępnego w zakresie uzdolnień, predyspozycji lub praktycznych umiejętności, o których mowa w art. 142 ust. 4 ustawy z dnia 14 grudnia 2016 r. – Prawo oświatowe, wyznacza dyrektor szkoły lub placówki artystycznej, z tym że termin ten przypada w okresie określonym przez ministra właściwego do spraw kultury i ochrony dziedzictwa narodowego i podanym do publicznej wiadomości na stronie internetowej urzędu obsługującego tego ministra. Szkoła lub placówka artystyczna podaje informację o terminie oraz warunkach przeprowadzenia badania przydatności lub egzaminu wstępnego w Biuletynie Informacji Publicznej na co najmniej 7 dni przed terminem ich przeprowadzenia.
§ 11bb. Specjalistyczna jednostka nadzoru, o której mowa w art. 53 ust. 1 ustawy z dnia 14 grudnia 2016 r. – Prawo oświatowe, ogłasza regulaminy poszczególnych form badania jakości kształcenia artystycznego, o których mowa w art. 53 ust. 1d tej ustawy, na rok szkolny 2020/2021 nie później niż do dnia 30 września 2020 r.
§ 11bc. W roku szkolnym 2019/2020 w szkołach artystycznych, w których roczna lub końcowa ocena klasyfikacyjna z wybranych zajęć edukacyjnych artystycznych, określonych w przepisach wydanych na podstawie art. 44zq ustawy z dnia 7 września 1991 r. o systemie oświaty, jest ustalana w trybie egzaminów, o których mowa w art. 44zg ust. 2 ustawy z dnia 7 września 1991 r. o systemie oświaty, nie przeprowadza się tych egzaminów, a roczną lub końcową ocenę klasyfikacyjną z tych zajęć ustala nauczyciel prowadzący dane zajęcia edukacyjne artystyczne.”;
7) w § 13 po pkt 11 dodaje się pkt 11a w brzmieniu:
„11a) § 7 ust. 2 pkt 1 lit. a tiret drugie oraz lit. b tiret pierwsze i trzecie, pkt 2 lit. a w zakresie odnoszącym się do pkt 1 lit. a tiret drugie, pkt 2 lit. b w zakresie odnoszącym się do pkt 1 lit. b tiret pierwsze i trzecie, pkt 3 lit. b oraz pkt 4 lit. b, a także § 8 ust. 2 rozporządzenia Ministra Kultury i Dziedzictwa Narodowego z dnia 9 kwietnia 2019 r. w sprawie warunków i trybu przyjmowania uczniów do publicznych szkół i publicznych placówek artystycznych oraz przechodzenia z jednych typów szkół do innych (Dz. U. poz. 686);”.
§ 2. Rozporządzenie wchodzi w życie z dniem 18 maja 2020 r., z wyjątkiem § 1 pkt 1 lit. b i c oraz pkt 2 lit. b i c, pkt 3 i 5, które wchodzą w życie z dniem 25 maja 2020 r.

Minister Edukacji Narodowej: D. Piontkowski

