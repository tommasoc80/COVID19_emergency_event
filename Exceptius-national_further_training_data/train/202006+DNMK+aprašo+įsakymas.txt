


LIETUVOS RESPUBLIKOS ekonomikos ir inovacijų MINISTRAS

įsakymas
Dėl LIETUVOS RESPUBLIKOS EKONOMIKOS IR INOVACIJŲ MINISTRO  2020 M. gegužės 3 d. įsakymo nr. 4-275 „DĖL priemonės „Dalinis nuomos mokesčio kompensavimas labiausiai nuo COVID-19 nukentėjusioms įmonėms“ valstybės pagalbos schemos ir sąlygų aprašo patvirtinimo“ Pakeitimo

2020 m. birželio 11 d. Nr. 4-437
Vilnius

P a k e i č i u  Priemonės „Dalinis nuomos mokesčio kompensavimas labiausiai nuo  COVID-19 nukentėjusioms įmonėms“ valstybės pagalbos schemos ir sąlygų aprašą, patvirtintą Lietuvos Respublikos ekonomikos ir inovacijų ministro 2020 m. gegužės 3 d. įsakymu Nr. 4-275 „Dėl Priemonės „Dalinis nuomos mokesčio kompensavimas labiausiai nuo COVID-19 nukentėjusioms įmonėms“ valstybės pagalbos schemos ir sąlygų aprašo patvirtinimo“:
1.	Pakeičiu 1 punktą ir jį išdėstau taip: 
„1. Priemonės „Dalinis nuomos mokesčio kompensavimas labiausiai nuo COVID-19 nukentėjusioms įmonėms“ valstybės pagalbos schemos ir sąlygų aprašas (toliau – Aprašas) nustato reikalavimus, kuriais turi vadovautis pareiškėjai, siekdami gauti dalinį nuomos mokesčio kompensavimą pagal priemonę „Dalinis nuomos mokesčio kompensavimas labiausiai nuo COVID-19 nukentėjusioms įmonėms“ (toliau – Priemonė), taip pat institucijos, atliekančios paraiškų vertinimą, atranką ir projektų įgyvendinimo priežiūrą.“
2.	Pakeičiu 3.1 papunktį ir jį išdėstau taip:
„3.1. Dalinis nuomos mokesčio kompensavimas – patalpų, skirtų ekonominei veiklai vykdyti, nuomotojo nuomininkui išrašytoje sąskaitoje faktūroje, kreditinėje sąskaitoje faktūroje, mokėjimo nurodyme, pinigų priėmimo kvite, kasos pajamų orderio kvite ir kituose dokumentuose, kuriuose yra informacija apie nuomos arba nuomos paslaugos suteikimo datą, nuomos mokestį (toliau – sąskaita faktūra) už per mėnesį suteiktas nuomos paslaugas dalies nuomos mokesčio apmokėjimas.“ 
3.	Papildau 3.11 papunkčiu: 
„3.11. Viena įmonė – įmonė, kuriai būdingi bent vienos rūšies iš toliau išvardintų santykiai su kitomis įmonėmis:
3.11.1. įmonė turi kitos įmonės akcininkų, pajininkų, dalininkų ar kitų juridinio asmens dalyvių arba narių (toliau – dalyviai) balsų daugumą;
3.11.2. įmonė turi teisę paskirti arba atleisti daugumą kitos įmonės administracijos, valdymo arba priežiūros organo narių;
3.11.3. pagal sutartį arba vadovaujantis įmonės steigimo dokumentų ar įstatų nuostatomis įmonei suteikiama teisė daryti kitai įmonei lemiamą įtaką, kaip tai apibrėžta Lietuvos Respublikos konkurencijos įstatyme;
3.11.4. įmonė, būdama kitos įmonės dalyve, vadovaudamasi su kitais tos įmonės dalyviais sudaryta sutartimi, viena kontroliuoja tos kitos įmonės dalyvių balsavimo teisių daugumą.“
4. Pakeičiu 4 punktą ir jį išdėstau taip: 
„4. Pagal Aprašą dalinis nuomos mokesčio kompensavimas teikiamas labiausiai nuo COVID-19 nukentėjusioms įmonėms ir verslininkams, kurių veikla karantino laikotarpiu buvo arba yra uždrausta ar ribojama.“ 
5. Pakeičiu 11.1 papunktį ir jį išdėstau taip:
„11.1. Pareiškėjo vykdoma pagrindinė veikla atitinka veiklas, kurios karantino laikotarpiu buvo arba yra uždraustos ar ribojamos Nutarimu ir kurių draudimo ar ribojimo laikotarpiu jis nevykdė. Aplinkybė, kad tam tikra veikla karantino laikotarpio pradžioje buvo uždrausta  ar ribojama Nutarimu, tačiau pakeitus Nutarimą karantino laikotarpiu tapo leidžiama, neturi įtakos Apraše nustatytam daliniam nuomos mokesčio kompensavimo skyrimui ir mokėjimui, jeigu pareiškėjas tokios veiklos draudimo ar ribojimo laikotarpiu nevykdė. Taip pat Apraše nustatytam daliniam nuomos mokesčio kompensavimo skyrimui ir mokėjimui įtakos neturi aplinkybė, kad pareiškėjas, nevykdydamas karantino laikotarpiu uždraustos savo pagrindinės veiklos, vykdė nepagrindinę Nutarimu neuždraustą veiklą.“
6.	Pakeičiu 11.3 papunktį ir jį išdėstau taip: 
„11.3. Pareiškėjas (kaip viena įmonė) 2019 m. gruodžio 31 d. nebuvo sunkumų patirianti įmonė, kaip tai apibrėžta 2014 m. birželio 17 d. Komisijos reglamento (ES) Nr. 651/2014, kuriuo tam tikrų kategorijų pagalba skelbiama suderinama su vidaus rinka taikant Sutarties 107 ir 108 straipsnius (toliau – Reglamentas Nr. 651/2014), 2 straipsnio 18 punkte arba 2019 m. gruodžio 31 d. buvo sunkumų patirianti įmonė, kaip tai apibrėžta Reglamento Nr. 651/2014 2 straipsnio 18 punkte, tačiau paraiškos pateikimo metu nėra laikoma sunkumų patiriančia įmone. Verslininkas laikomas sunkumų patiriančiu, jei yra pradėta fizinio asmens bankroto procedūra.“  
7.	Pakeičiu 13 punktą ir jį išdėstau taip:
„13. Nuomotojas po karantino paskelbimo datos yra sumažinęs mėnesio nuomos mokestį pareiškėjui ne mažiau kaip 30 proc. (2020 m. kovo mėn. nuomos mokestį ne mažiau kaip 15 proc.) (kompensavimo laikotarpiu pareiškėjo ir nuomotojo sutartas mėnesio nuomos mokestis lyginamas su 2020 m. vasario mėn. galiojusio mėnesio nuomos mokesčio dydžiu. Jeigu pareiškėjas nuo savo veiklos pradžios pirmąjį mėnesio nuomos mokestį sumokėjo už 2020 m. kovo mėn., kompensavimo laikotarpio mėnesio nuomos mokestis lyginamas su 2020 m. kovo mėn. pareiškėjui taikytu nuomos mokesčiu. Jeigu pareiškėjas nuo savo veiklos pradžios pirmąjį mėnesio nuomos mokestį sumokėjo už 2020 m. balandžio mėn. ar vėlesnius mėnesius, kompensavimo laikotarpio mėnesio nuomos mokestis lyginamas su nuomos sutartyje numatytu mėnesio nuomos mokesčiu. Jei pareiškėjas nuo savo veiklos pradžios pirmąjį mėnesio nuomos mokestį sumokėjo už 2020 m. kovo mėn. ir tą mėnesį jam jau buvo pritaikyta nuomotojo nuolaida, kompensavimo laikotarpio mėnesio nuomos mokestis lyginamas su nuomos sutartyje nurodytu mėnesio nuomos mokesčiu).“
8.	Pakeičiu 14 punktą ir jį išdėstau taip: 
„14. Didžiausias galimas dalinio nuomos mokesčio kompensavimo dydis per mėnesį – 50 proc. 2020 m. vasario mėn. pareiškėjui taikyto mėnesio nuomos mokesčio dydžio (kai kompensacijos prašoma už 2020 m. kovo mėn. nuomos mokestį – dydžio proporcingo laikotarpiui nuo 2020 m. kovo 16 d. iki 2020 m. kovo mėn. pabaigos) (arba, jeigu pareiškėjas nuo savo veiklos pradžios pirmąjį mėnesio nuomos mokestį sumokėjo už 2020 m. kovo mėn., nuo 2020 m. kovo mėn. pareiškėjui taikyto nuomos mokesčio dydžio. Jeigu pareiškėjas nuo savo veiklos pradžios pirmąjį mėnesio nuomos mokestį sumokėjo už 2020 m. balandžio mėn. ar vėlesnius mėnesius – nuo nuomos sutartyje numatyto mėnesio nuomos mokesčio. Jei pareiškėjas nuo savo veiklos pradžios pirmąjį mėnesio nuomos mokestį sumokėjo už 2020 m. kovo mėn. ir tą mėnesį jam jau buvo pritaikyta nuomotojo nuolaida, nuo nuomos sutartyje numatyto mėnesio nuomos mokesčio), tačiau, įvertinus nuomotojo suteiktas nuomos mokesčio nuolaidas, kompensacijos dydis pareiškėjui už pateiktas sąskaitas faktūras neturi viršyti faktiškai pareiškėjo mokamo nuomos mokesčio dydžio be pridėtinės vertės mokesčio (toliau – PVM) (išskyrus atvejus, kai pareiškėjai yra ne PVM mokėtojai). Dalinis nuomos mokesčio kompensavimas teikiamas už kompensavimo laikotarpiu pareiškėjo patirtas nuomos arba nuomos paslaugų išlaidas, kurios atitinka Aprašo 13 punkte nurodytas sąlygas. Mažesnė nei 50 proc. nuomos mokesčio dydžio iki nuomotojo nuolaidos pritaikymo kompensacija pareiškėjui mokama tuo atveju, jei nuomotojo Aprašo 13 punkte nustatyta tvarka pritaikyta nuolaida viršija 50 proc. nuomos mokesčio dydžio (apskaičiuoto šiame Aprašo punkte nurodyta tvarka) arba mokėjimu pasiekiama Aprašo 18 punkte nustatyta riba.“
9.	Pakeičiu 16 punktą ir jį išdėstau taip:
„16. Jei pareiškėjas patalpas nuomojasi iš valstybės turto valdytojo ir patalpos yra valstybės turtas, dalinis nuomos mokesčio kompensavimas, vadovaujantis Aprašo nuostatomis, neteikiamas.“
10.	Pakeičiu 18 punktą ir jį išdėstau taip: 
„18. Bendra vienai įmonei ar verslininkui teikiamo finansavimo pagal Komunikatą (subsidijų, dotacijų, mokesčių lengvatų forma), įskaitant ir apskaičiuotą pagal Aprašą skiriamą pagalbą, suma negali viršyti 800 000 Eur (aštuonių šimtų tūkstančių eurų), jei pareiškėjas vykdo veiklą žuvininkystės ir akvakultūros sektoriuje – 120 000 Eur (vieno šimto dvidešimt tūkstančių eurų), jei vykdo veiklą pirminės žemės ūkio produktų gamybos srityje – 100 000 Eur (vieno šimto tūkstančių eurų) per Komunikato taikymo laikotarpį. Jei pareiškėjas veiklą vykdo keliuose sektoriuose, turi būti laikomasi kiekvienai iš šių veiklos rūšių nustatytos atitinkamos viršutinės ribos ir neturi būti viršijama bendra didžiausia galima suma.“
11.	Pakeičiu 21 punktą ir jį išdėstau taip:
„21. Siekdamas gauti finansavimą, pareiškėjas turi per Elektroninių valdžios vartų portalą patvirtinti savo tapatybę ir užpildyti paraišką, kurios forma skelbiama interneto svetainėje https://nuoma.invega.lt. Nuomotojas, gavęs automatinį pranešimą ir prisijungęs prie konkrečios pareiškėjo paraiškos, turi per Elektroninių valdžios vartų portalą patvirtinti savo tapatybę ir paraiškoje pareiškėjo pateiktus nuomos sutarties duomenis ir duomenis apie nuomos mokesčio sąskaitas faktūras. Paraiška turi būti užpildyta lietuvių kalba. Ne lietuvių kalba, netinkamai užpildyta paraiška nebus vertinama. Paraiškoje turi būti nurodyta informacija apie pareiškėją, jo vykdoma pagrindinė veikla, ryšiai su nuomotoju (jei yra), patvirtinimas, kad pareiškėjas nėra gavęs nuomos mokesčio kompensavimo iš kitų finansavimo šaltinių, informacija apie tai, ar nurodyta sąskaita faktūra yra apmokėta, ir kita dalinio nuomos mokesčio kompensavimui administruoti ir sprendimui dėl dalinio nuomos mokesčio kompensavimo dydžio priimti būtina informacija. Jeigu pareiškėjo atstovas ar nuomotojas yra užsienio valstybės pilietis ar juridinis asmuo, kuris neturi vienasmenio valdymo organo, neturintys techninių galimybių per Elektroninių valdžios vartų portalą patvirtinti savo tapatybės, jie turi pateikti INVEGAI elektroniniu paštu patvirtintą įgaliojimo kopiją. INVEGA, gavusi patvirtintą įgaliojimo kopiją, per 5 darbo dienas suteiks technines galimybes įgaliotam asmeniui atlikti šiame Aprašo punkte nustatytus veiksmus pareiškėjo ar nuomotojo vardu.“
12.	Pakeičiu 22 punktą ir jį išdėstau taip: 
„22. Kartu su paraiška pareiškėjas turi pateikti duomenis apie sąskaitą (-as) faktūrą (-as) už 2020 m. vasario mėn. suteiktas nuomos paslaugas (jei pareiškėjas nuo savo veiklos pradžios pirmąjį nuomos mokestį sumokėjo už 2020 m. kovo mėn., duomenis apie sąskaitą faktūrą už 2020 m. kovo mėn. suteiktas nuomos paslaugas, jei pareiškėjas nuo savo veiklos pradžios pirmąjį nuomos mokestį sumokėjo už 2020 m. balandžio mėn. ar vėlesnius mėnesius, duomenis apie nuomos mokestį, nurodytą nuomos sutartyje, jei pareiškėjas nuo savo veiklos pradžios pirmąjį nuomos mokestį sumokėjo už 2020 m. kovo mėn. ir tą mėnesį jam jau buvo pritaikyta nuomotojo nuolaida, duomenis apie nuomos mokestį nurodytą nuomos sutartyje) ir mėnesius, kuriais jam buvo suteikta nuomotojo nuolaida iki paraiškos pateikimo dienos. Jei pareiškėjas siekia įrodyti, kad paraiškos pateikimo metu jis nėra sunkumų patirianti įmonė, kaip tai apibrėžta Reglamento Nr. 651/2014 2 straipsnio 18 punkte, kartu su paraiška jis turi pateikti 2020 m. tarpinės finansinės atskaitomybės už paskutinį praėjusį ketvirtį arba mėnesio, ėjusio prieš paraiškos pateikimą, paskutinę dieną dokumentus ir, jei per laikotarpį nuo 2020 sausio 1 d. iki paraiškos pateikimo dienos įvyko nuosavybės struktūros (kapitalo, akcijų priedų, perkainojimo rezervų, rezervų) pokyčių, – dokumentus, pagrindžiančius šiuos pokyčius (sukauptų nuostolių padengimo, kapitalo padidinimo apmokėjimo, turto vertinimo ir (arba) kitus susijusius dokumentus).“
13.	Pakeičiu 24 punktą ir jį išdėstau taip: 
„24. Paraiškos yra vertinamos ne ilgiau kaip 10 darbo dienų. Paraiškos, kuriose yra prašoma kompensuoti pagal daugybinį, ne mažesnį nei trijų nuomos sutarčių ir (arba) objektų skaičių, yra vertinamos ne ilgiau kaip 20 darbo dienų. Paraiškos vertinimo terminas skaičiuojamas nuo tinkamai užpildytos paraiškos pateikimo INVEGAI per interneto svetainę https://nuoma.invega.lt dienos. Paraiškos vertinimo terminas, atsižvelgiant į objektyvias aplinkybes (gautas ir vertinamas neįprastai didelis paraiškų kiekis; pareiškėjas dėl prašomos pateikti trūkstamos informacijos, duomenų ir (ar) dokumentų turi kreiptis į kitą (-as) instituciją (-as); pareiškėjo prašymu ar sutrikus informacinių sistemų veiklai), INVEGOS vadovo sprendimu gali būti pratęstas, tačiau ne ilgesniam kaip 30 darbo dienų laikotarpiui.“
14. Pakeičiu 25 punktą ir jį išdėstau taip: 
„25. Paraiškos vertinimo metu INVEGA turi teisę prašyti pareiškėjo pateikti trūkstamą informaciją, duomenis ir (ar) dokumentus, papildyti ar patikslinti paraiškoje pateiktą informaciją, duomenis ir (ar) dokumentus, išskyrus atvejus, kai trūkstamą informaciją, duomenis ir (ar) dokumentus galima patikrinti Lietuvos Respublikos valstybės institucijų viešuose registruose ir informacinėse sistemose. Pareiškėjas privalo pateikti trūkstamą informaciją, duomenis ir (ar) dokumentus, papildyti  ar patikslinti paraiškoje pateiktą informaciją, duomenis ir (ar) dokumentus per interneto svetainę https://nuoma.invega.lt, o kai tokios galimybės nėra – elektroniniu paštu arba raštu per INVEGOS nustatytą terminą, kuris negali būti trumpesnis kaip 5 darbo dienos nuo prašymo pateikti trūkstamą informaciją, duomenis ir (ar) dokumentus, papildyti ar patikslinti paraiškoje pateiktą informaciją, duomenis ir (ar) dokumentu gavimo dienos. Šiuo atveju Aprašo 24 punkte nurodyti paraiškos vertinimo terminai gali būti pratęsiami, tačiau ne ilgesniam kaip 5 darbo dienų laikotarpiui.“ 
15. Pakeičiu 26 punktą ir jį išdėstau taip:
„26. Paraiška atmetama neprašius pareiškėjo pateikti trūkstamos informacijos, duomenų ir (ar) dokumentų, papildyti ar patikslinti paraiškoje pateiktos trūkstamos informacijos, duomenų ir (ar) dokumentų, jei pareiškėjas ir (ar) projektas neatitinka Aprašo II ir III skyriuose nustatytų reikalavimų arba INVEGOS prašymu prašyta pateikti trūkstama informacija, duomenys ir (ar) dokumentai nepateikiami per Aprašo 25 punkte nurodytą terminą.“
16. Pakeičiu 27 punktą ir jį išdėstau taip: 
„27. Baigusi pareiškėjo pateiktos paraiškos vertinimą (pateiktos paraiškos forma, turinys ir  kartu su paraiška pateikiama informacija, duomenys ir (ar) dokumentai vertinami remiantis viešųjų registrų ir informacinių sistemų duomenimis bei pareiškėjų pateiktais dokumentais, pateikta trūkstama informacija). INVEGA priima sprendimą dėl dalinio nuomos mokesčio kompensavimo ir ne vėliau kaip per 5 darbo dienas informuoja pareiškėją elektroniniu paštu arba raštu apie siūlomą skirti dalinį nuomos mokesčio kompensavimą ir pakviečia pasirašyti sutartį dėl dalinio nuomos mokesčio kompensavimo bei nustato ne ilgesnį nei 10 darbo dienų terminą nuo sutarties gavimo dienos. Pareiškėjui pasirašius sutartį dėl dalinio nuomos mokesčio kompensavimo, INVEGA ne vėliau kaip  per 5 darbo dienas nuo pareiškėjo pasirašytos sutarties gavimo dienos pasirašo sutartį dėl dalinio nuomos mokesčio kompensavimo. INVEGA perveda pareiškėjui apskaičiuotą kompensaciją į paraiškoje nurodytą sąskaitą šiame Aprašo punkte nurodytais terminais. Pareiškėjas, gavęs teigiamą INVEGOS sprendimą dėl dalinio nuomos mokesčio kompensavimo, gali kreiptis kitą kompensavimo laikotarpio mėnesį ir atlikti Aprašo 23 punkte nurodytus veiksmus. Pareiškėjas gali kreiptis dėl kelių mėnesių, kurie įeina į kompensavimo laikotarpį, nuomos išlaidų kompensavimo. Jeigu INVEGOS sprendimas dėl dalinio nuomos mokesčio kompensavimo dydžio priimtas arba sąskaitų faktūrų duomenys po INVEGOS sprendimo dėl dalinio nuomos mokesčio kompensavimo dydžio dėl kitų kompensavimo laikotarpio mėnesių pateikti INVEGAI nuo kalendorinio mėnesio 1 dienos iki kalendorinio mėnesio 15 dienos, kompensacijos išmokamos į paraiškoje nurodytą pareiškėjo sąskaitą ne vėliau kaip iki mėnesio, kurį sąskaitos faktūros duomenys buvo pateikti INVEGAI, paskutinės dienos, bet ne anksčiau, nei pareiškėjas su INVEGA sudarė sutartį dėl dalinio nuomos mokesčio kompensavimo. Jeigu sąskaitų faktūrų duomenys pateikti INVEGAI nuo kalendorinio mėnesio 16 dienos iki paskutinės kalendorinio mėnesio dienos, kompensacijos išmokamos į paraiškoje nurodytą pareiškėjo sąskaitą ne vėliau kaip iki kito mėnesio 15 dienos, bet ne anksčiau, nei pareiškėjas su INVEGA sudarė sutartį dėl dalinio nuomos mokesčio kompensavimo.“
17. Pakeičiu 31 punktą ir jį išdėstau taip: 
„31. Dalinį nuomos mokesčio kompensavimą gavusių pareiškėjų sąrašas, kuriame nurodytos išmokėtos kompensacijų sumos, bus skelbiamas per 20 darbo dienų nuo teigiamo sprendimo dėl dalinio nuomos mokesčio kompensavimo dydžio priėmimo dienos INVEGOS interneto svetainėje www.invega.lt.“
18. Pakeičiu 33 punktą ir jį išdėstau taip: 
„33. INVEGA, atlikdama patikras (fizinį ir (arba) administracinį pareiškėjo paraiškoje pateiktos informacijos, duomenų ir (ar) dokumentų ir mokėjimo už nuomą dokumentų patikrinimą pagal INVEGOS vadovo patvirtintą tvarką), pasirinktinai patikrina ne mažiau kaip dešimt procentų pareiškėjų, dėl kurių buvo priimtas INVEGOS sprendimas dėl dalinio nuomos mokesčio kompensavimo dydžio.“
19. Papildau 331 punktu:
„331. Sprendimą dėl privalomų grąžinti lėšų, kurios buvo nepagrįstai išmokėtos ir (arba) panaudotos pažeidžiant Aprašo nuostatas ir su minėtomis lėšomis susijusias palūkanas, priima INVEGA. Sprendimas yra pagrindas iš pareiškėjo susigrąžinti grąžintinas lėšas. INVEGA priima sprendimą dėl grąžintinų lėšų susigrąžinimo:
331.1. jeigu pareiškėjas:
331.1.1. nesilaikė Apraše ir Europos Sąjungos ir (arba) Lietuvos Respublikos teisės aktuose ir (arba) sutartyje dėl dalinio nuomos mokesčio kompensavimo nustatytų reikalavimų;
331.1.2. paraiškoje pateikė klaidingą su nuomos mokesčio kompensavimo gavimu susijusią informaciją, duomenis ir (ar) dokumentus;
331.1.3. gavo didesnę, nei, vadovaujantis Aprašo nuostatomis, priklausanti, valstybės pagalbą;
331.2. jeigu 2015 m. liepos 13 d. Tarybos reglamente (ES) 2015/1589, nustatančiame išsamias Sutarties dėl Europos Sąjungos veikimo 108 straipsnio taikymo taisykles, nustatyta tvarka Europos Komisija priima spendimą įpareigoti valstybę narę imtis visų priemonių, kurios būtinos, kad valstybės pagalba būtų išieškota iš pareiškėjo.“
20. Papildau 332 punktu:
„332. INVEGA iš pareiškėjų susigrąžintas lėšas ne vėliau kaip per 10 darbo dienų nuo lėšų susigrąžinimo dienos perveda į Ministerijos sąskaitą, prieš tai raštu informavusi Ministeriją apie susigrąžintas lėšas ir jų pervedimą. Ministerija INVEGOS pervestas susigrąžintas lėšas ne vėliau kaip per 10 darbo dienų nuo jų gavimo dienos perveda į Lietuvos Respublikos finansų ministerijos nurodytą valstybės iždo sąskaitą.“
21. Pakeičiu 35 punktą ir jį išdėstau taip:
„35. Už paraiškoje ir kartu su paraiška pateiktos informacijos, duomenų ir (ar) dokumentų teisingumą bei skirtų lėšų dėl dalinio nuomos mokesčio kompensavimo panaudojimą pagal paskirtį atsako pareiškėjas.“
22. Papildau 351 punktu: 
„351. Už paraiškoje nurodytos patvirtintos informacijos apie pareiškėjo pateiktus nuomos sutarties duomenis ir duomenis apie nuomos mokestį teisingumą atsako nuomotojas.“ 



Energetikos ministras, laikinai einantis
ekonomikos ir inovacijų ministro pareigas 	Žygimantas Vaičiūnas
