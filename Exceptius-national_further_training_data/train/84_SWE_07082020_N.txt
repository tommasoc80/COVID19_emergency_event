Förordning
om ändring i mediestödsförordningen (2018:2053)
Utfärdad den 6 augusti 2020
Regeringen föreskriver i fråga om mediestödsförordningen (2018:2053) 
dels att 1, 4, 20 och 26 §§ ska ha följande lydelse, 
dels att det ska införas fem nya paragrafer, 3 a och 9 a–9 d §§, och närmast 
före 9 a § en ny rubrik av följande lydelse.
1 § I denna förordning finns bestämmelser om statsbidrag till juridiska 
personer som ger ut allmänna nyhetsmedier (mediestöd). Mediestöd lämnas 
för redaktionell verksamhet (redaktionsstöd), lokal journalistik samt innovation och utveckling.
Mediestöd lämnas i mån av tillgång på medel.
Denna förordning är meddelad med stöd av 8 kap. 7 § regeringsformen.
3 a § Vid prövningen av frågor om redaktionsstöd för 2020 ska med 
allmänt nyhetsmedium även avses en del av en radio- eller tv-kanal om 
denna del har till sin primära uppgift att bedriva nyhetsbevakning och också 
har ett redaktionellt innehåll bestående av regelbunden och allsidig nyhetsförmedling som ger uttryck för ett brett utbud av ämnen och perspektiv samt 
granskning av för demokratin grundläggande skeenden.
4 § Mediestöd får lämnas till allmänna nyhetsmedier som
1. har ett redaktionellt innehåll som utgör minst 50 procent av hela innehållet, eller när det gäller redaktionsstöd för 2020 minst 40 procent av hela 
innehållet,
2. har ett exklusivt, egenproducerat redaktionellt innehåll bestående av
nyhetsbevakning och granskning som utgör minst 20 procent av mediets 
hela innehåll,
3. är allmänt tillgängliga,
4. har en egen titel med självständiga redaktionella resurser,
5. har en ansvarig utgivare,
6. följer god medieetisk sed,
7. främjar tillgängliggörande av sitt redaktionella innehåll till personer
med funktionsnedsättning,
8. är riktade till en svensk målgrupp,
9. publiceras eller sänds minst 45 gånger per år (hög regelbundenhet),
eller när det gäller redaktionsstöd för år 2020 minst 15 gånger per år, och
10. har minst 1 500 regelbundna användare (god användarförankring).
Vid bedömning av om förutsättningen i första stycket 7 uppfylls ska den
tekniska utvecklingen och det allmänna nyhetsmediets storlek och ekonomiska förutsättningar beaktas.

Särskilda förutsättningar för redaktionsstöd
9 a § Redaktionsstöd får lämnas till allmänna nyhetsmedier som har behov 
av ekonomiskt stöd för sin redaktionella verksamhet.
Redaktionsstöd får endast användas för kostnader som är förknippade 
med det allmänna nyhetsmediets redaktionella verksamhet.
9 b § Redaktionsstöd ska fördelas mellan de sökande som uppfyller förutsättningarna för stöd.
9 c § Storleken på redaktionsstöd ska fastställas utifrån de årliga kostnader
som är förknippade med det allmänna nyhetsmediets redaktionella verksamhet.
Redaktionsstöd får lämnas med högst
1. 2 500 000 kronor, men inte överstiga 75 procent av de årliga kostnader
som är förknippade med det allmänna nyhetsmediets redaktionella verksamhet, om kostnaderna uppgår till högst 4 999 999 kronor,
2. 4 500 000 kronor, men inte överstiga 75 procent av de årliga kostnader
som är förknippade med det allmänna nyhetsmediets redaktionella verksamhet, om kostnaderna uppgår till minst 5 000 000 kronor och högst 
9 999 999 kronor,
3. 10 000 000 kronor, men inte överstiga 60 procent av de årliga kostnader som är förknippade med det allmänna nyhetsmediets redaktionella 
verksamhet, om kostnaderna uppgår till minst 10 000 000 kronor och högst 
24 999 999 kronor,
4. 15 000 000 kronor, men inte överstiga 40 procent av de årliga kostnader som är förknippade med det allmänna nyhetsmediets redaktionella 
verksamhet, om kostnaderna uppgår till minst 25 000 000 kronor och högst 
39 999 999 kronor, och
5. 25 000 000 kronor, men inte överstiga 40 procent av de årliga kostnader som är förknippade med det allmänna nyhetsmediets redaktionella 
verksamhet, om kostnaderna uppgår till minst 40 000 000 kronor.
9 d § Redaktionsstöd får dock inte, tillsammans med stöd för lokal 
journalistik, driftsstöd enligt presstödsförordningen (1990:524) och stöd 
enligt förordningen (2020:716) om statligt stöd för utgivning av tryckta allmänna nyhetstidningar med anledning av spridningen av sjukdomen covid-19, 
överstiga 75 procent av de årliga rörelsekostnader som är förknippade med 
utgivningen av det allmänna nyhetsmediet.
20 § Mediestödsnämnden ska vid sin fördelning av stöd enligt denna 
förordning särskilt ta hänsyn till i vilken utsträckning stödet kan förväntas 
bidra till att syftet med mediestödet enligt 2 § uppfylls. 
26 § Myndigheten för press, radio och tv får meddela ytterligare föreskrifter om
1. definitionen av allmänt nyhetsmedium som avses i 3 och 3 a §§,
2. förutsättningar för mediestöd som avses i 4 §,
3. mediestöd till nyetablerade allmänna nyhetsmedier som avses i 5 §,
4. stöd för lokal journalistik i vissa fall som avses i 6 §,
5. mediestöd till allmänna nyhetsmedier som är riktade till de nationella
minoriteterna som avses i 7 §,
6. redaktionsstöd enligt 9 a–9 d §§,
7. stöd för lokal journalistik enligt 10–12 §§, och
8. prioritet enligt 20 §.
Myndigheten får också meddela föreskrifter om verkställigheten av denna
förordning.
Denna förordning träder i kraft den 13 augusti 2020.
På regeringens vägnar
AMANDA LIND
Helena Swenzén
(Kulturdepartementet)