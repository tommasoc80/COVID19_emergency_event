DZIENNIK

Dokument podpisany przez Marek Głuch Data: 2020.03.25 21:29:24 CET
USTAW

RZECZYPOSPOLITEJ POLSKIEJ

Warszawa, dnia 25 marca 2020 r. Poz. 530

ROZPORZĄDZENIE MI NIS TRA EDU KACJ I NA ROD OW EJ 1)
z dnia 25 marca 2020 r.
zmieniające rozporządzenie w sprawie szczególnych rozwiązań w okresie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19
Na podstawie art. 30c ustawy z dnia 14 grudnia 2016 r. – Prawo oświatowe (Dz. U. z 2019 r. poz. 1148, z późn. zm.2)) zarządza się, co następuje:
§ 1. W rozporządzeniu Ministra Edukacji Narodowej z dnia 20 marca 2020 r. w sprawie szczególnych rozwiązań w okresie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19 (Dz. U. poz. 493) wprowadza się następujące zmiany:
1) w § 6 dodaje się ust. 3 i 4 w brzmieniu: „3. Organy prowadzące jednostki systemu oświaty mogą użyczyć sprzęt niezbędny do realizacji przez ucznia lub
nauczyciela zajęć z wykorzystaniem metod i technik kształcenia na odległość lub innego sposobu kształcenia, w szczególności komputer (zestaw komputerowy), laptop albo tablet. Do użyczenia stosuje się przepisy art. 710–719 ustawy z dnia 23 kwietnia 1964 r. – Kodeks cywilny (Dz. U. z 2019 r. poz. 1145 i 1495).
4. Organ prowadzący może upoważnić do dokonania czynności, o której mowa w ust. 3, dyrektora danej jednostki systemu oświaty.”;
2) po § 11 dodaje się § 11a–11h w brzmieniu:
„§ 11a. 1. W okresie czasowego ograniczenia funkcjonowania jednostek systemu oświaty czynności organów tych jednostek określone w przepisach dotyczących funkcjonowania tych jednostek mogą być podejmowane za pomocą środków komunikacji elektronicznej w rozumieniu art. 2 pkt 5 ustawy z dnia 18 lipca 2002 r. o świadczeniu usług drogą elektroniczną (Dz. U. z 2020 r. poz. 344) lub za pomocą innych środków łączności, a w przypadku kolegialnych organów jednostek systemu oświaty – także w trybie obiegowym. Treść podjętej w ten sposób czynności powinna być utrwalona w formie odpowiednio protokołu, notatki, adnotacji lub w inny sposób.
2. Przepis ust. 1 stosuje się także do rodziców, uczniów, absolwentów i innych osób realizujących swoje prawa i obowiązki wynikające z przepisów oświatowych, w szczególności w zakresie składania wniosków i innych dokumentów.
§ 11b. W okresie czasowego ograniczenia funkcjonowania jednostek systemu oświaty, o których mowa w art. 158 ustawy z dnia 14 grudnia 2016 r. – Prawo oświatowe, wyniki postępowania rekrutacyjnego w formie list kandydatów, o których mowa w art. 158 ust. 1 i 3 tej ustawy, podaje się do publicznej wiadomości także na stronach internetowych tych jednostek.

1) Minister Edukacji Narodowej kieruje działem administracji rządowej – oświata i wychowanie, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Edukacji Narodowej (Dz. U. poz. 2268).
2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1078, 1287, 1680, 1681, 1818, 2197 i 2248 oraz z 2020 r. poz. 374.

Dziennik Ustaw

– 2 –

Poz. 530

§ 11c. W przypadku eksperymentu pedagogicznego, który ma rozpocząć się w szkole lub placówce w roku szkolnym 2020/2021, wniosek o wyrażenie zgody na prowadzenie tego eksperymentu, o którym mowa w art. 45 ust. 9 ustawy z dnia 14 grudnia 2016 r. – Prawo oświatowe, może być złożony w terminie do dnia 30 kwietnia 2020 r.
§ 11d. 1. W roku szkolnym 2019/2020 regulaminy konkursów, o których mowa w przepisach wydanych na podstawie art. 22 ust. 2 pkt 8 ustawy z dnia 7 września 1991 r. o systemie oświaty, mogą być zmienione w ciągu roku szkolnego, w szczególności w zakresie liczby stopni konkursu, warunków uzyskania wyróżnień i tytułów laureata lub finalisty konkursu.
2. W przypadku dokonania zmian w regulaminach konkursów, o których mowa w ust. 1, kurator oświaty niezwłocznie przekazuje uczestnikom konkursów informacje o zmianach.
§ 11e. 1. W roku szkolnym 2019/2020 olimpiady, o których mowa w przepisach wydanych na podstawie art. 22 ust. 2 pkt 8 ustawy z dnia 7 września 1991 r. o systemie oświaty, są organizowane jako dwustopniowe zawody wiedzy.
2. W regulaminach olimpiad, o których mowa w ust. 1, dokonuje się zmian w szczególności w zakresie:
1) warunków uzyskania tytułu finalisty olimpiady;
2) warunków kwalifikowania finalistów olimpiady do udziału w olimpiadzie międzynarodowej.
3. Uczestnicy zakwalifikowani do zawodów trzeciego stopnia olimpiady przeprowadzonej w roku szkolnym 2019/2020 otrzymują tytuł finalisty.
4. W olimpiadach przeprowadzonych w roku szkolnym 2019/2020 nie wyłania się laureatów.
5. Zmian w regulaminach olimpiad, o których mowa w ust. 2, należy dokonać w terminie do dnia 10 kwietnia 2020 r.
§ 11f. Przepisy § 11e stosuje się odpowiednio do turniejów, o których mowa w przepisach wydanych na podstawie art. 22 ust. 2 pkt 8 ustawy z dnia 7 września 1991 r. o systemie oświaty, przeprowadzonych w roku szkolnym 2019/2020.
§ 11g. 1. Przepisów § 11e i § 11f nie stosuje się do olimpiad i turniejów, w których zawody trzeciego stopnia w części lub w całości odbyły się przed dniem 26 marca 2020 r.
2. Regulaminy olimpiad i turniejów, w których zawody trzeciego stopnia w części lub w całości odbyły się przed dniem 26 marca 2020 r., mogą być zmieniane.
§ 11h. 1. W okresie czasowego ograniczenia funkcjonowania jednostek systemu oświaty nie ogłasza się i nie przeprowadza się konkursów na stanowiska dyrektorów tych jednostek. W przypadku konieczności obsadzenia stanowiska dyrektora jednostki w tym okresie organ prowadzący powierza pełnienie obowiązków dyrektora jednostki wicedyrektorowi, a w jednostce, w której nie ma wicedyrektora – nauczycielowi tej jednostki, jednak nie dłużej niż do dnia 31 sierpnia 2020 r.
2. W przypadku powierzenia przed dniem 26 marca 2020 r. wicedyrektorowi, a w jednostce systemu oświaty, w której nie ma wicedyrektora – nauczycielowi tej jednostki, pełnienia obowiązków dyrektora jednostki, organ prowadzący może przedłużyć powierzenie pełnienia tych obowiązków, jednak nie dłużej niż do dnia 31 sierpnia 2020 r. W tym przypadku łączny okres pełnienia obowiązków dyrektora jednostki może być dłuższy niż 10 miesięcy.
3. Organ prowadzący unieważnia konkurs na stanowisko dyrektora jednostki systemu oświaty ogłoszony i niezakończony przed dniem 26 marca 2020 r. Do kandydata wyłonionego w wyniku konkursu przeprowadzonego przed dniem 26 marca 2020 r. stosuje się przepisy dotychczasowe.”;
3) w § 13:
a) pkt 1 otrzymuje brzmienie:
„1) art. 53 ust. 1d, art. 63 ust. 13–19 oraz art. 63 ust. 22 w zakresie stosowania przepisów ust. 13–19, a także art. 117 ust. 3 ustawy z dnia 14 grudnia 2016 r. – Prawo oświatowe;”,
b) w pkt 11 kropkę zastępuje się średnikiem i dodaje się pkt 12 i 13 w brzmieniu:
„12) § 4 ust. 4–4b, § 11 ust. 2 pkt 1, § 12 i § 16 pkt 2 i 4 rozporządzenia Ministra Edukacji Narodowej i Sportu z dnia 29 stycznia 2002 r. w sprawie organizacji oraz sposobu przeprowadzania konkursów, turniejów i olimpiad (Dz. U. poz. 125, z 2009 r. poz. 1041, z 2014 r. poz. 1290 oraz z 2017 r. poz. 1580);
13) wydanych na podstawie art. 63 ust. 20 ustawy z dnia 14 grudnia 2016 r. – Prawo oświatowe, z wyjątkiem przypadku, o którym mowa w § 11h ust. 3.”.
§ 2. Rozporządzenie wchodzi w życie z dniem ogłoszenia.

Minister Edukacji Narodowej: D. Piontkowski

