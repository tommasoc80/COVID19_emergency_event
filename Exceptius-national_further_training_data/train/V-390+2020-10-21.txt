


LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. KOVO 16 D. ĮSAKYMO NR. V-390 „DĖL TEPINĖLIŲ IŠ PACIENTO NOSIARYKLĖS IR RYKLĖS PAĖMIMO MOBILIUOSE PUNKTUOSE COVID-19 LIGOS (KORONAVIRUSO INFEKCIJOS) LABORATORINIAMS TYRIMAMS ATLIKTI ORGANIZAVIMO TVARKOS APRAŠO PATVIRTINIMO“ PAKEITIMO

2020 m. spalio 22 d. Nr. V-2329
Vilnius


P a k e i č i u Lietuvos Respublikos sveikatos apsaugos ministro 2020 m. kovo 16 d. įsakymą Nr. V- 390 „Dėl tepinėlių iš paciento nosiaryklės ir ryklės paėmimo mobiliuose punktuose COVID-19 ligos (koronaviruso infekcijos) laboratoriniams tyrimams atlikti organizavimo tvarkos aprašo patvirtinimo“:
1. Pakeičiu 15.14.5 papunktį ir jį išdėstau taip:
„15.14.5. Karštoji linija, gavusi tyrimų rezultatus, paciento Aprašo 15.3 papunktyje nustatyta tvarka pateiktu mobiliojo telefono numeriu:
15.14.5.1. jei tyrimo rezultatai neigiami (nenustatyta SARS-CoV-2 viruso RNR), informuoja pacientus siųsdami trumpąją žinutę, kad testo rezultatas yra neigiamas;
15.14.5.2. jei tyrimo rezultatai teigiami (nustatyta SARS-CoV-2 viruso RNR), informuoja pacientus siųsdami trumpąją žinutę, kad testo rezultatas yra ESPBI IS.“
2. Pakeičiu 15.14.6 papunktį ir jį išdėstau taip:
„15.14.6.  užsieniečius, Lietuvos Respublikos piliečius, nedraustus privalomuoju sveikatos draudimu, bei 60 metų amžiaus ir vyresnius pacientus, kurių tyrimų rezultatai teigiami, Karštoji linija konsultuoja telefono pokalbiu ir sprendžia dėl tolesnių veiksmų.“



Sveikatos apsaugos ministras			                        Aurelijus Veryga
