DZIENNIK

Dokument podpisany przez Krzysztof Madej Data: 2020.10.16 20:57:45 CEST
USTAW

RZECZYPOSPOLITEJ POLSKIEJ

Warszawa, dnia 16 października 2020 r. Poz. 1830

ROZPORZĄDZENIE M INISTRA EDUK ACJ I NA RO DO WEJ 1)
z dnia 16 października 2020 r.
zmieniające rozporządzenie w sprawie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19
Na podstawie art. 30b ustawy z dnia 14 grudnia 2016 r. – Prawo oświatowe (Dz. U. z 2020 r. poz. 910 i 1378) zarządza się, co następuje:
§ 1. W rozporządzeniu Ministra Edukacji Narodowej z dnia 12 sierpnia 2020 r. w sprawie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19 (Dz. U. poz. 1389) wprowadza się następujące zmiany:
1) w § 1:
a) w ust. 1 po wyrazie „COVID-19” dodaje się wyrazy „ , z zastrzeżeniem § 1a, § 1b i § 2b”,
b) uchyla się ust. 3;
2) po § 1 dodaje się § 1a i § 1b w brzmieniu:
„§ 1a. Od dnia 19 października 2020 r. ogranicza się w całości funkcjonowanie publicznych i niepublicznych: szkół ponadpodstawowych, szkół podstawowych dla dorosłych, placówek kształcenia ustawicznego i centrów kształcenia zawodowego, w powiatach znajdujących się w obszarze czerwonym, określonych w wykazie stanowiącym załącznik do przepisów wydanych na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.2)).
§ 1b. 1. Od dnia 19 października 2020 r. ogranicza się w części funkcjonowanie publicznych i niepublicznych: szkół ponadpodstawowych, szkół podstawowych dla dorosłych, placówek kształcenia ustawicznego i centrów kształcenia zawodowego, w powiatach znajdujących się w obszarze żółtym, o którym mowa w przepisach wydanych na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi.
2. Ograniczenie, o którym mowa w ust. 1, polega na prowadzeniu zajęć w taki sposób, że:
1) co najmniej 50% uczniów realizuje te zajęcia w szkole, placówce lub centrum oraz 2) nie więcej niż 50% uczniów realizuje te zajęcia z wykorzystaniem metod i technik kształcenia na odległość,
o których mowa w § 2 ust. 3a, lub w inny sposób, o którym mowa w § 2 ust. 3b – chyba że nastąpiło ograniczenie zgodnie z § 1 ust. 1.
3. Dyrektor szkoły, placówki lub centrum, o których mowa w ust. 1, ustala harmonogram prowadzenia zajęć zgodnie z podziałem, o którym mowa w ust. 2, biorąc pod uwagę, w miarę możliwości, równomierne i naprzemienne realizowanie tych zajęć przez każdego ucznia zarówno w sposób określony w ust. 2 pkt 1, jak i w sposób określony w ust. 2 pkt 2.”;
1) Minister Edukacji Narodowej kieruje działem administracji rządowej – oświata i wychowanie, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Edukacji Narodowej (Dz. U. poz. 2268).
2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374, 567, 875 i 1493.

Dziennik Ustaw

– 2 –

Poz. 1830

3) w § 2 po ust. 3 dodaje się ust. 3a–3f w brzmieniu:
„3a. W przypadku ograniczenia w całości lub w części funkcjonowania szkół, placówek i centrów odpowiednio zgodnie z § 1a i § 1b, zajęcia są realizowane z wykorzystaniem metod i technik kształcenia na odległość zgodnie z przepisami wydanymi na podstawie art. 30c ustawy z dnia 14 grudnia 2016 r. – Prawo oświatowe, z wyjątkiem zajęć prowadzonych w szkole, placówce i centrum, o których mowa w ust. 3c, 3d i 3f pkt 1 oraz § 1b ust. 2 pkt 1.
3b. W przypadku gdy zajęcia nie mogą być realizowane w sposób, o którym mowa w ust. 3a, dyrektor szkoły, placówki i centrum, o których mowa w § 1a i § 1b, ustala inny sposób realizowania tych zajęć.
3c. W szkołach ponadpodstawowych prowadzących kształcenie zawodowe, placówkach i centrach, o których mowa w § 1a, zajęcia z zakresu kształcenia zawodowego w zakresie:
1) zajęć praktycznych – realizuje się w miejscu ich prowadzenia lub z wykorzystaniem metod i technik kształcenia na odległość, o których mowa w ust. 3a, wyłącznie w zakresie, w jakim z programu nauczania danego zawodu wynika możliwość realizacji wybranych efektów kształcenia z wykorzystaniem metod i technik kształcenia na odległość;
2) praktyk zawodowych – realizuje się w miejscu ich prowadzenia lub z wykorzystaniem metod i technik kształcenia na odległość, o których mowa w ust. 3a, w formie projektu edukacyjnego lub wirtualnego przedsiębiorstwa, o których mowa w przepisach wydanych na podstawie art. 30c ustawy z dnia 14 grudnia 2016 r. – Prawo oświatowe;
3) staży uczniowskich – mogą być realizowane w miejscu ich prowadzenia.
3d. W szkołach ponadpodstawowych prowadzących kształcenie zawodowe, placówkach i centrach, o których mowa w § 1b, zajęcia z zakresu kształcenia zawodowego w zakresie:
1) zajęć praktycznych – realizuje się w miejscu ich prowadzenia lub z wykorzystaniem metod i technik kształcenia na odległość, o których mowa w ust. 3a, wyłącznie w zakresie, w jakim z programu nauczania danego zawodu wynika możliwość realizacji wybranych efektów kształcenia z wykorzystaniem tych metod i technik kształcenia;
2) praktyk zawodowych – realizuje się w miejscu ich prowadzenia;
3) staży uczniowskich – mogą być realizowane w miejscu ich prowadzenia.
3e. Zajęcia praktyczne, praktyki zawodowe i staże uczniowskie, o których mowa w ust. 3c i 3d, mogą być prowadzone u pracodawców lub w indywidualnych gospodarstwach rolnych, o ile w podmiotach tych nie występują zdarzenia, które ze względu na aktualną sytuację epidemiologiczną mogą zagrozić zdrowiu uczniów.
3f. W przypadku szkół ponadpodstawowych i szkół podstawowych dla dorosłych, o których mowa w § 1a i § 1b, w odniesieniu do uczniów, którzy z uwagi na rodzaj niepełnosprawności lub brak możliwości realizowania zajęć z wykorzystaniem metod i technik kształcenia na odległość, o których mowa w ust. 3a, w miejscu zamieszkania, dyrektor szkoły ma obowiązek:
1) zorganizować zajęcia w szkole lub
2) umożliwić uczniowi realizację zajęcia z wykorzystaniem metod i technik kształcenia na odległość na terenie szkoły.”;
4) po § 2 dodaje się § 2a i § 2b w brzmieniu:
„§ 2a. Ograniczenie funkcjonowania szkół, placówek i centrów, o którym mowa w § 1a i § 1b, nie dotyczy:
1) szkół ponadpodstawowych specjalnych, w tym funkcjonujących w specjalnych ośrodkach szkolno-wychowawczych, młodzieżowych ośrodkach wychowawczych, młodzieżowych ośrodkach socjoterapii i szkół specjalnych przysposabiających do pracy;
2) internatów;
3) uczniów branżowych szkół I stopnia będących młodocianymi pracownikami w zakresie zajęć praktycznych realizowanych u pracodawców, o ile u pracodawcy nie występują zdarzenia, które ze względu na aktualną sytuację epidemiologiczną mogą zagrozić zdrowiu młodocianego pracownika.
§ 2b. 1. Od dnia 19 października 2020 r. ogranicza się funkcjonowanie publicznych i niepublicznych: szkół artystycznych w powiatach znajdujących się w obszarze czerwonym, określonych w wykazie stanowiącym załącznik do przepisów wydanych na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi, oraz w powiatach znajdujących się w obszarze żółtym, o którym mowa w przepisach wydanych na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi. Ograniczenie to polega na zorganizowaniu zajęć w tych szkołach w następujący sposób:
1) w przypadku szkół muzycznych I i II stopnia – zajęcia z gry na instrumencie są realizowane w szkole, a pozostałe zajęcia mogą być realizowane z wykorzystaniem metod i technik kształcenia na odległość, o których mowa w ust. 3, lub w inny sposób, o którym mowa w ust. 4;

Dziennik Ustaw

– 3 –

Poz. 1830

2) w przypadku ogólnokształcących szkół muzycznych I stopnia, klas I i II ogólnokształcących szkół muzycznych II stopnia oraz klas I–V ogólnokształcących szkół baletowych – zajęcia są realizowane w szkole;
3) w przypadku liceów sztuk plastycznych, klas V i VI ogólnokształcących szkół sztuk pięknych, klas III–VI ogólnokształcących szkół muzycznych II stopnia oraz klas VI–IX ogólnokształcących szkół baletowych – zajęcia z przedmiotów zawodowych są realizowane w szkołach, a pozostałe zajęcia są realizowane z wykorzystaniem metod i technik kształcenia na odległość, o których mowa w ust. 3, lub w inny sposób, o którym mowa w ust. 4;
4) w pozostałych typach szkół artystycznych – zajęcia z przedmiotów zawodowych są realizowane w szkołach, a pozostałe zajęcia mogą być realizowane z wykorzystaniem metod i technik kształcenia na odległość, o których mowa w ust. 3, lub w inny sposób, o którym mowa w ust. 4.
2. W przypadku szkół artystycznych, o których mowa w ust. 1 pkt 1 i 4, o realizowaniu zajęć innych niż gra na instrumencie lub przedmiotu zawodowego z wykorzystaniem metod i technik kształcenia na odległość, o których mowa w ust. 3, lub w inny sposób, o którym mowa w ust. 4, decyduje dyrektor szkoły.
3. W przypadku ograniczenia funkcjonowania szkół artystycznych zgodnie z ust. 1, zajęcia są realizowane z wykorzystaniem metod i technik kształcenia na odległość zgodnie z przepisami wydanymi na podstawie art. 30c ustawy z dnia 14 grudnia 2016 r. – Prawo oświatowe, z wyjątkiem zajęć, o których mowa w ust. 1 pkt 1–4.
4. W przypadku gdy zajęcia nie mogą być realizowane w sposób, o którym mowa w ust. 3, dyrektor szkoły, o której mowa w ust. 1, ustala inny sposób realizowania tych zajęć.”.
§ 2. Rozporządzenie wchodzi w życie z dniem ogłoszenia.

Minister Edukacji Narodowej: D. Piontkowski

