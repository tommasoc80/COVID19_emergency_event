BEK nr 399 af 08/04/2020
Bekendtgørelse om ændring af bekendtgørelse om lægemiddelberedskabet i forbindelse med håndtering af Coronavirussygdom 2019 (COVID-19)1)

§ 1

I bekendtgørelse nr. 252 af 22. marts 2020 om lægemiddelberedskabet i forbindelse med håndtering af Coronavirussygdom 2019 (COVID-19) foretages følgende ændringer:

1. I indledningen indsættes efter »§ 12 f«: », § 27«.

2. I § 1, stk. 2, indsættes efter nr. 5 som nyt nummer:

»6) Offentlige virksomheder efter Lægemiddelstyrelsens beslutning.«

3. I § 1 indsættes som stk. 3:

»Stk. 3. Beslutninger vedrørende offentlige virksomheder efter stk. 2, nr. 6, offentliggøres på Lægemiddelstyrelsens hjemmeside.«

4. I § 11 indsættes som stk. 3:

»Stk. 3. Lægemiddelstyrelsen kan påbyde apotekere kun at udlevere ikke-receptpligtige lægemidler til nærmere angivne persongrupper.«

5. I § 13 indsættes som stk. 2:

»Stk. 2. Lægemiddelstyrelsen kan påbyde virksomheder eller personer med tilladelse til forhandling af håndkøbslægemidler uden for apotek efter § 39, stk. 1, i lov om lægemidler, at begrænse udleveringen af et ikke-receptpligtigt lægemiddel.«

6. Efter § 14 indsættes før § 15:

»§ 14 a. Lægemiddelstyrelsen kan for at sikre forsyningen af lægemidler til slutbrugere beslutte, at offentlige virksomheder, herunder kommunale institutioner, undtages fra betingelsen om tilladelse i § 39, stk. 1 i lov om lægemidler ved fordeling, opsplitning og udlevering af lægemidler, som skal bruges i behandling. Lægemiddelstyrelsen kan som led i en beslutning efter 1. pkt. fastsætte vilkår for udførelsen af aktiviteterne.

Stk. 2. Lægemiddelstyrelsen kan påbyde apoteker at ekspedere rekvisitioner til virksomheder omfattet af stk. 1.

Stk. 3. Lægemiddelstyrelsen offentliggør beslutninger og påbud efter stk. 1-3 på styrelsens hjemmeside.«

7. I § 18, stk. 1, indsættes efter »§ 13«: », § 14 a, stk. 2«.

8. I § 18, stk. 1, indsættes efter »§ 14, stk. 2«: », 14 a, stk. 1, 2. pkt.«

§ 2

Stk. 1. Bekendtgørelsen træder i kraft ved bekendtgørelse i Lovtidende.

Stk. 2. Bekendtgørelsen ophæves den 31. august 2020.

Sundheds- og Ældreministeriet, den 8. april 2020

Magnus Heunicke

/ Michelle Aagaard

Officielle noter
1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).