DZIENNIK USTAW
RZECZYPOSPOLITEJ POLSKIEJ
Warszawa, dnia 3 listopada 2020 r. Poz. 1935
ROZPORZĄDZENIE M INISTRA SP RAW WEWNĘ TRZNYCH I ADM INISTRA CJ I 1)
z dnia 30 października 2020 r. zmieniające rozporządzenie w sprawie zakresu, trybu i częstotliwości przeprowadzania okresowych
profilaktycznych badań lekarskich oraz okresowej oceny sprawności fizycznej strażaka Państwowej Straży Pożarnej
Na podstawie art. 42 ust. 3 ustawy z dnia 24 sierpnia 1991 r. o Państwowej Straży Pożarnej (Dz. U. z 2020 r. poz. 1123 i 1610) zarządza się, co następuje:
§ 1. W rozporządzeniu Ministra Spraw Wewnętrznych i Administracji z dnia 27 października 2005 r. w sprawie zakresu, trybu i częstotliwości przeprowadzania okresowych profilaktycznych badań lekarskich oraz okresowej oceny sprawności fizycznej strażaka Państwowej Straży Pożarnej (Dz. U. poz. 2191, z 2015 r. poz. 720 oraz z 2018 r. poz. 673) wprowadza się następujące zmiany: 1) w § 6 po ust. 1 dodaje się ust. 1a w brzmieniu:
„1a. W przypadkach ogłoszenia stanu zagrożenia epidemicznego, stanu epidemii lub wprowadzenia stanu nadzwyczajnego na obszarze występowania któregokolwiek z tych stanów oceny sprawności fizycznej strażaka nie przeprowadza się.”; 2) w § 7 po ust. 1 dodaje się ust. 1a w brzmieniu:
„1a. W przypadkach zniesienia stanu zagrożenia epidemicznego, stanu epidemii lub stanu nadzwyczajnego w terminie, o którym mowa w ust. 1, termin przeprowadzenia oceny sprawności fizycznej na obszarze, na którym występował którykolwiek z tych stanów, przedłuża się do dnia 30 czerwca – w przypadku terminu, o którym mowa w ust. 1 pkt 1 – albo do dnia 31 grudnia – w przypadku terminu, o którym mowa w ust. 1 pkt 2.”. § 2. Rozporządzenie wchodzi w życie z dniem następującym po dniu ogłoszenia.
Minister Spraw Wewnętrznych i Administracji: M. Kamiński
1) Minister Spraw Wewnętrznych i Administracji kieruje działem administracji rządowej – sprawy wewnętrzne, na podstawie § 1 ust. 2 pkt 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Spraw Wewnętrznych i Administracji (Dz. U. poz. 2264).

