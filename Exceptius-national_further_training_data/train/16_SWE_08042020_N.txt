Förordning
om ändring i förordningen (2018:127) med 
kompletterande bestämmelser till EU:s förordning om 
personlig skyddsutrustning
Utfärdad den 7 april 2020
Regeringen föreskriver att 6 § förordningen (2018:127) med kompletterande 
bestämmelser till EU:s förordning om personlig skyddsutrustning ska ha 
följande lydelse.
6 § Sådana bruksanvisningar och sådan information som avses i artiklarna 
8.7 och 10.4 i EU:s förordning om personlig skyddsutrustning ska vara 
skrivna på svenska. Detsamma gäller sådana identifieringsmärkningar som 
avses i bilaga II punkt 2.12 till EU:s förordning om personlig skyddsutrustning om de innehåller ord eller meningar.
När det gäller personlig skyddsutrustning som är avsedd för yrkesmässig 
användning och som kan behövas för att förebygga eller hindra den 
pågående spridningen av det virus som orsakar sjukdomen covid-19, får
sådana bruksanvisningar, sådan information och sådana identifieringsmärkningar som avses i första stycket vara skrivna även på andra språk än 
svenska, om språket lätt kan förstås av slutanvändaren.
Sådan EU-försäkran om överensstämmelse som avses i artikel 15 i EU:s 
förordning om personlig skyddsutrustning ska vara skriven på svenska eller 
engelska.
Denna förordning träder i kraft den 9 april 2020.
På regeringens vägnar
LENA MICKO
Mikael Pauli
(Finansdepartementet)