Bekendtgørelse for Færøerne om lægers anmeldelse af COVID-19
I medfør af § 26 i lov om foranstaltninger mod smitsom‐
me sygdomme, jf. lovbekendtgørelse nr. 1026 af 1. oktober
2019, og som sat i kraft for Færøerne ved anordning nr. 655
af 14. juni 2011, jf. lovbekendtgørelse nr. 814 af 27. august
2009, fastsættes:
§ 1. En læge, der får en patient til behandling med CO‐
VID-19, hvor diagnosen er bekræftet ved undersøgelse af
prøvemateriale for SARS-CoV-2, skal straks anmelde tilfæl‐
det både telefonisk og skriftligt.
Stk. 2. Visitationsreglerne for COVID-19 er, at en person
mistænkt for COVID-19 skal henvises til vurdering hos en
nærmere bestemt afdeling i Heilsuverk Føroya. Som følge
heraf påhviler anmeldepligten den behandlende læge på
Heilsuverk Føroya.
§ 2. Den telefoniske anmeldelse foretages til Landslægen
på Færøerne.

Stk. 2. Til den efterfølgende skriftlige anmeldelse anven‐
des Sundhedsstyrelsens formular 1515, som sendes til
Landslægen på Færøerne med kopi til Statens Serum Insti‐
tut, Epidemiologisk afdeling.
Stk. 3. Der må kun anmeldes ét sygdomstilfælde på hver
formular.
§ 3. Anmeldelse skal foretages selvom tilfældet har en
mild form eller ikke er fuldt udviklet (abortivt).
§ 4. Sundhedsstyrelsen opdaterer løbende vejledning om
håndtering af COVID-19 med angivelse af kriterier for be‐
kræftelse af diagnose. Gældende vejledning kan tilgås på
sst.dk/corona
§ 5. Bekendtgørelsen træder i kraft ved kundgørelse i
Kunngerðablaðið B.

Sundhedsstyrelsen, den 10. marts 2020
SØREN BROSTRØM