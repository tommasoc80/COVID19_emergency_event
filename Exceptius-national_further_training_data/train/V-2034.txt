

LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. LIEPOS 17 D. SPRENDIMO NR. V-1680 „DĖL užsieniečių izoliavimo SĄLYGŲ ir tyrimų dėl COVID-19 ligos (koronaviruso infekcijos) atlikimo“ pakeitimo

2020 m. rugsėjo  11   d. Nr. V-2034
Vilnius

1. P a k e i č i u  Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. liepos 17 d. sprendimą Nr. V-1680 „Dėl užsieniečių izoliavimo sąlygų ir tyrimų ir tyrimų dėl COVID-19 ligos (koronaviruso infekcijos) atlikimo“:
1.1. Pripažįstu netekusiu galios 2.5 papunktį.
1.2. Pakeičiu 3 punkto pirmąją pastraipą ir ją išdėstau taip:
„3. Užsieniečiai, atvykę iš šalių, įtrauktų į COVID-19 ligos (koronaviruso infekcijos) paveiktų šalių sąrašą, patvirtintą Lietuvos Respublikos sveikatos apsaugos ministro 2020 m. birželio 15 d. įsakymu Nr. V-1463 „Dėl COVID-19 ligos (koronaviruso infekcijos) paveiktų šalių sąrašo patvirtinimo“ (toliau – Paveiktų šalių sąrašas), arba iki atvykimo keliavę per jas, išskyrus keliavimą per paveiktą šalį oro transportu, kai neišeinama iš oro uosto tranzito zonos, privalo turėti ne seniau nei 72 val. laikotarpiu iki atvykimo į Lietuvos Respubliką atliktą tyrimą COVID-19 ligai (koronaviruso infekcijai) nustatyti bei gautą neigiamą atsakymą, išskyrus:“.
1.3. Pripažįstu netekusiais galios 3.4 ir 3.5 papunkčius.
2. N u s t a t a u, kad šis sprendimas įsigalioja 2020 m. rugsėjo 14 d.



Sveikatos apsaugos ministras – valstybės lygio
ekstremaliosios situacijos valstybės operacijų vadovas 				Aurelijus Veryga

