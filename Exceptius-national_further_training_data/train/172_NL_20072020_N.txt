Besluit van 16 juli 2020 tot vaststelling van het tijdstip van inwerkingtreding van de Tijdelijke rijkswet voorziening Rijksoctrooiwet 1995 COVID-19

Wij Willem-Alexander, bij de gratie Gods, Koning der Nederlanden,
Prins van Oranje-Nassau, enz. enz. enz.
Op de voordracht van Onze Minister van Economische Zaken en Klimaat
van 13 juli 2020, nr. WJZ / 20180232;
Gelet op artikel 3, eerste lid, van de Tijdelijke rijkswet voorziening
Rijksoctrooiwet 1995 COVID-19;
Hebben goedgevonden en verstaan:
Enig artikel
De Tijdelijke rijkswet voorziening Rijksoctrooiwet 1995 COVID-19 treedt
in werking met ingang van de dag na de datum van uitgifte van het
Staatsblad waarin zij wordt geplaatst.
Onze Minister van Economische Zaken en Klimaat is belast met de
uitvoering van dit besluit, dat met de daarbij behorende nota van
toelichting in het Staatsblad, het Publicatieblad van Curaçao en in het
Afkondigingsblad van Sint Maarten zal worden geplaatst.
’s-Gravenhage, 16 juli 2020
Willem-Alexander
De Minister van Economische Zaken en Klimaat,
E.D. Wiebes
Uitgegeven de twintigste juli 2020
De Minister van Justitie en Veiligheid,
F.B.J. Grapperhaus

TOELICHTING
Dit besluit regelt de inwerkingtreding van de Tijdelijke rijkswet
voorziening Rijksoctrooiwet 1995 COVID-19 met ingang van de dag na de
datum van uitgifte van het Staatsblad waarin zij wordt geplaatst. Het
kabinetsbeleid inzake vaste verandermomenten is niet van toepassing op
rijksregelgeving. Wel wordt hiermee afgeweken van de aanbeveling om
voor de inwerkingtreding een termijn van ten minste 30 dagen na
publicatie in het Staasblad aan te houden. Dit houdt verband met de
omstandigheid dat in de rijkswet voorzieningen worden getroffen om te
voorkomen dat octrooien of octrooiaanvragen van rechtswege komen te
vervallen doordat octrooihouders en -aanvragers in verband met de
impact van de uitbraak van COVID-19 niet aan de eisen in de Rijksoctrooiwet 1995 kunnen voldoen. Spoedige inwerkingtreding is dan ook
noodzakelijk.
De Minister van Economische Zaken en Klimaat,
E.D. Wiebes