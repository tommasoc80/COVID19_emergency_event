DZIENNIK

Dokument podpisany przez Marek Głuch Data: 2020.05.22 19:45:22 CEST
USTAW

RZECZYPOSPOLITEJ POLSKIEJ

Warszawa, dnia 22 maja 2020 r. Poz. 916

ROZPORZĄDZENIE M INISTRA F INANSÓ W 1)
z dnia 22 maja 2020 r.
w sprawie zaniechania poboru odsetek za zwłokę od niewpłaconej w terminie daniny solidarnościowej w związku z COVID-19
Na podstawie art. 15za ust. 3 ustawy z dnia 2 marca 2020 r. o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych (Dz. U. poz. 374, 567, 568, 695 i 875) zarządza się, co następuje:
§ 1. Zarządza się zaniechanie poboru odsetek za zwłokę naliczonych osobie fizycznej w okresie od dnia 1 maja 2020 r. do dnia 1 czerwca 2020 r. od niewpłaconej w terminie daniny solidarnościowej wynikającej z deklaracji, o której mowa w art. 30h ust. 4 ustawy z dnia 26 lipca 1991 r. o podatku dochodowym od osób fizycznych (Dz. U. z 2019 r. poz. 1387, z późn. zm.2)), w części przypadającej na dokonane w tym okresie wpłaty podlegające zaliczeniu na poczet tej daniny.
§ 2. Przepis § 1 stosuje się odpowiednio do nadpłaty lub zwrotu podatku podlegających zaliczeniu na poczet niewpłaconej w terminie daniny solidarnościowej.
§ 3. Zaniechanie, o którym mowa w § 1, obejmuje całe terytorium Rzeczypospolitej Polskiej.
§ 4. Rozporządzenie wchodzi w życie z dniem następującym po dniu ogłoszenia.
Minister Finansów: T. Kościński

1) Minister Finansów kieruje działem administracji rządowej – finanse publiczne, na podstawie § 1 ust. 2 pkt 2 rozporządzenia Prezesa
Rady Ministrów z dnia 18 listopada 2019 r. w sprawie szczegółowego zakresu działania Ministra Finansów (Dz. U. poz. 2265). 2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1358, 1394, 1495, 1622, 1649, 1655,
1726, 1751, 1798, 1818, 1834, 1835, 1978, 2020, 2166, 2200 i 2473 oraz z 2020 r. poz. 179, 183, 284, 288, 568, 695 i 875.

