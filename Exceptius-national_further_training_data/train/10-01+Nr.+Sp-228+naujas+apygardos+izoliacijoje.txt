


LIETUVOS RESPUBLIKOS
VYRIAUSIOJI RINKIMŲ KOMISIJA


SpREndimas
DĖL APYGARDŲ RINKIMŲ KOMISIJŲ NARIŲ PRIVALOMOS IZOLIACIJOS RINKIMŲ DIENĄ IR BALSAVIMO VYKDYMO RINKĖJAMS, SERGANTIEMS COVID-19 LIGA (KORONAVIRUSO INFEKCIJA)

2020 m. spalio 1 d. Nr. Sp-228
Vilnius

Lietuvos Respublikos vyriausioji rinkimų komisija, atsižvelgdama į tai, kad Lietuvos Respublikoje yra paskelbta valstybės lygio ekstremalioji situacija dėl COVID-19 ligos (koronaviruso infekcijos) plitimo grėsmės (Lietuvos Respublikos Vyriausybės 2020 m. vasario 26 d. nutarimas Nr. 152 „Dėl valstybės lygio ekstremaliosios situacijos paskelbimo“ su visais pakeitimais), ir į sparčiai daugėjant patvirtintų COVID-19 ligos (koronaviruso infekcijos) atvejų ir izoliacijoje esančių asmenų, nusprendžia:
1. Nustatyti, kad balsavimą apygardos teritorijoje esančiuose specialiuose balsavimo punktuose ir balsavimą namuose rinkėjų, sergančių COVID-19 liga (koronaviruso infekcija), vykdo rinkimų komisijų narių grupė. Grupę sudaro ne mažiau kaip 8 tos apygardos vienos ar skirtingų apylinkių rinkimų komisijų nariai.
2. Pavesti apygardų rinkimų komisijų pirmininkams užtikrinti rinkimų komisijų narių grupių, sudarytų vykdyti balsavimą apygardos teritorijoje esančiuose specialiuose balsavimo punktuose ir balsavimą namuose rinkėjų, sergančių COVID-19 liga (koronaviruso infekcija), darbo laiko apmokėjimą, skaičiuojant po 40 darbo valandų kiekvienam rinkimų komisijos grupės nariui.
3. Nustatyti, kad jeigu rinkimų dieną privalo izoliuotis visi apygardos rinkimų komisijos nariai, apygardos rinkimų komisijos nariai, kuriems nėra išduotas laikinojo nedarbingumo pažymėjimas, funkcijas atlieka nuotoliniu būdu, o balsavimo vokų iš pašto paslaugų teikėjų priėmimą, apylinkių rinkimų komisijų rinkimų medžiagos priėmimą atlieka gretimų apygardų rinkimų komisijų paskirti nariai (paskirstymas pridedamas).
4. Pavesti apygardų rinkimų komisijoms priimti atitinkamus sprendimus, jeigu rinkimų dieną privalėtų izoliuotis visi rinkimų apylinkės (kelių apylinkių) rinkimų komisijų nariai.



Pirmininkė 			                                                                Laura Matjošaitytė
