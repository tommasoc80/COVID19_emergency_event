Förordning
om möjlighet att tillfälligt hyra ut bostäder till studenter
Utfärdad den 2 juli 2020
Regeringen föreskriver följande.
Inledande bestämmelser
1 § I denna förordning finns bestämmelser om möjlighet för universitet 
och högskolor som omfattas av högskolelagen (1992:1434) att med anledning av utbrottet av det virus som orsakar sjukdomen covid-19 tillfälligt 
upplåta bostadslägenheter till studenter.
Förordningen är meddelad med stöd av 8 kap. 7 § regeringsformen.
Uttryck i förordningen
2 § I denna förordning avses med
högskola: ett universitet eller en högskola som omfattas av högskolelagen 
(1992:1434),
student: den som är antagen till och studerar på en högskoleutbildning.
Förutsättningar för uthyrning
3 § En högskola som har ingått hyresavtal för bostadslägenhet enligt 9 a §
andra stycket 1 förordningen (1993:528) om statliga myndigheters lokalförsörjning får upplåta lägenheten i andra hand till någon annan student vid 
högskolan, om
1. högskolan inte kan upplåta lägenheten till någon som omfattas av bestämmelsen, och
2. studenten inte är anställd vid högskolan.
Avgifter
4 § En högskola ska ta ut avgift när den upplåter en bostadslägenhet enligt 
3 §. 
Avgiften ska beräknas så att den täcker verksamhetens kostnader. Avgiften får dock inte vara högre än skälig hyra enligt 12 kap. 55 § jordabalken.
1. Denna förordning träder i kraft den 1 augusti 2020.
2. Förordningen upphör att gälla vid utgången av juli 2021.
På regeringens vägnar
MATILDA ERNKRANS
Eva Lenberg
(Utbildningsdepartementet)