DZIENNIK

Dokument podpisany przez Marek Głuch Data: 2020.05.22 15:34:11 CEST
USTAW

RZECZYPOSPOLITEJ POLSKIEJ

Warszawa, dnia 22 maja 2020 r. Poz. 909

ROZPORZĄDZENIE RADY MINISTRÓW
z dnia 21 maja 2020 r.
w sprawie zakazów w ruchu lotniczym
Na podstawie art. 119 ust. 2 ustawy z dnia 3 lipca 2002 r. – Prawo lotnicze (Dz. U. z 2019 r. poz. 1580 i 1495 oraz z 2020 r. poz. 284) zarządza się, co następuje:
§ 1. Wprowadza się zakaz wykonywania, na lotniskach wpisanych do rejestru lotnisk cywilnych i lądowiskach wpisanych do ewidencji lądowisk, lądowania przewożących pasażerów cywilnych statków powietrznych wykonujących loty międzynarodowe, z wyjątkiem statków powietrznych wykonujących loty: 1) którymi są przewożone osoby, o których mowa w § 3 ust. 2 rozporządzenia Ministra Spraw Wewnętrznych i Adminis-
tracji z dnia 13 marca 2020 r. w sprawie czasowego zawieszenia lub ograniczenia ruchu granicznego na określonych przejściach granicznych (Dz. U. poz. 435, 469, 864 i 905), powracające na terytorium Rzeczypospolitej Polskiej statkami powietrznymi wyczarterowanymi: a) przed dniem 15 marca 2020 r. na zlecenie organizatora turystyki lub podmiotu działającego na jego zlecenie, lub b) na zlecenie Prezesa Rady Ministrów, lub c) na zlecenie osoby fizycznej lub osoby prawnej, posiadającymi do 15 miejsc pasażerskich; 2) o których mowa w art. 76 ust. 1 ustawy z dnia 3 lipca 2002 r. – Prawo lotnicze; 3) czarterowe realizowane przez obcych przewoźników lotniczych na zlecenie państw obcych w celu powrotu ich obywateli.
§ 2. Wprowadza się zakaz wykonywania, na lotniskach wpisanych do rejestru lotnisk cywilnych i lądowiskach wpisanych do ewidencji lądowisk, lądowania handlowego statków powietrznych wykonujących loty krajowe, z wyjątkiem statków powietrznych: 1) wykonujących lądowanie handlowe w celu zabrania lub pozostawienia towarów lub poczty, lub 2) posiadających do 15 miejsc pasażerskich, wykonujących lądowanie handlowe w celu zabrania lub pozostawienia
pasażerów.
§ 3. Rozporządzenie traci moc z dniem 6 czerwca 2020 r., z wyjątkiem § 2, który traci moc z dniem 31 maja 2020 r.
§ 4. Rozporządzenie wchodzi w życie z dniem 24 maja 2020 r.
Prezes Rady Ministrów: M. Morawiecki

