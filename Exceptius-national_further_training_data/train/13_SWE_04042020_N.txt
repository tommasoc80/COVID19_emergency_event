Förordning
om ändring i förordningen (2020:126) om fördelning av 
sjukvårdsmaterial till följd av spridningen av sjukdomen 
covid-19
Utfärdad den 3 april 2020
Regeringen föreskriver i fråga om förordningen (2020:126) om fördelning 
av sjukvårdsmaterial till följd av spridningen av sjukdomen covid-19
dels att 3 § ska ha följande lydelse,
dels att det ska införas en ny paragraf, 3 a §, av följande lydelse.
3 § Regioner och kommuner ska på begäran av Socialstyrelsen eller länsstyrelsen lämna information till Socialstyrelsen eller länsstyrelsen om den 
personliga skyddsutrustning och det provtagningsmaterial som respektive 
region eller kommun har tillgång till.
3 a § Länsstyrelsen får inom sitt geografiska område verka för samordning
för fördelningen av den personliga skyddsutrustning och det provtagningsmaterial som regionen och kommunerna har tillgång till.
Denna förordning träder i kraft den 6 april 2020.
På regeringens vägnar
ARDALAN SHEKARABI
Lars Hedengran
(Socialdepartementet)
