CyLaw | Αναφορικά μ'εμάς | Επικοινωνία
CyLaw | Αναφορικά μ'εμάς | Επικοινωνία
Έρευνα - Κατάλογος Αποφάσεων Πρωτόδικων Δικαστηρίων - Εμφάνιση Αναφορών (Noteup on) - Αφαίρεση Υπογραμμίσεων
ECLI:CY:DEELAR:2020:16
ΔΙΚΑΣΤΗΡΙΟ ΕΛΕΓΧΟΥ ΕΝΟΙΚΙΑΣΕΩΝ ΛΑΡΝΑΚΑΣ - ΑΜΜΟΧΩΣΤΟΥ
ΤΜΗΜΑ ΛΑΡΝΑΚΑΣ
Ενώπιον: ΧΡ. ΡΑΓΟΥΖΑΙΟΥ, Προέδρου
Αρ. Αίτησης: Ε40/2019
Μεταξύ:
χχχ ΜΕΣΑΡΙΤΟΥ εκ χχχ 2, Λάρνακα
Αιτήτριας
-και-
χχχ ΧΡΙΣΤΟΔΟΥΛΟΥ εκ χχχ 11 Α, Λάρνακα
Καθ' ου η αίτηση
Αίτηση από την Πρωτοκολλητή ημερ. 22.10.2020, για οδηγίες αναφορικά με την εκτέλεση εντάλματος ανάκτησης κατοχής
Ημερομηνία: 19 /11 /2020
Εμφανίσεις:
Πρωτοκολλητής: Φωτεινή Αλεξάνδρου Λάρκου (χωρίς φυσική παρουσία)
Για την Αιτήτρια στην κυρίως Αίτηση: κος Μ Ναθαναήλ (χωρίς φυσική παρουσία)
Για τον Καθ' ου η αίτηση στην κυρίως Αίτηση: Καμία εμφάνιση
Δικαστήριο:-
Η Αιτήτρια στην κυρίως αίτηση, με τον πιο πάνω τίτλο και αριθμό (που στο εξής θα αναφέρεται ως «η Αιτήτρια»), ενεργώντας ως ιδιοκτήτρια της οικίας βρίσκεται στην οδό χχχ 11Α, χχχ στη Λάρνακα (στο εξής "το μίσθιο"), εξασφάλισε τελική απόφαση στην Κυρίως αίτηση εναντίον του Καθ' ου η αίτηση και διάταγμα ανάκτησης της κατοχής του μισθίου, στις
20.2.2020.
Ακολούθως, η Αιτήτρια υπέβαλε στις 29.6.2020, αίτημα δυνάμει του οποίου της παραχωρήθηκε, στις 21.7.2020, άδεια για την έκδοση εντάλματος ανάκτησης της κατοχής του μισθίου.
Στη συνέχεια, εκδόθηκε το ένταλμα με αρ.428/20 το οποίο και παραδόθηκε, προφανώς προς συμμόρφωση με την Δ.43Α (3), στον αρμόδιο Δικαστικό Επιδότη, για την εκτέλεση του. Στην πορεία της εκτέλεσης του εντάλματος αυτού, προέκυψε το ζήτημα της δυσκολίας του Καθ' ου η κυρίως αίτηση (που για τους σκοπούς της παρούσας αίτησης θα καλείται ως ο "Καθ' ου η αίτηση"), να μετακινηθεί σε νέο υποστατικό καθότι αυτός είναι ανάπηρος και η αναπηρία του συνεπάγεται προφανείς δυσκολίες.
Ακολούθησε έτσι η παρούσα αίτηση, με την οποία η Πρωτοκολλητής απευθύνθηκε προς το Δικαστήριο για την έκδοση σχετικών οδηγιών, αναφορικά με την εκτέλεση του εντάλματος, οπότε το Δικαστήριο (για τους λόγους που καταγράφονται στο σχετικό πρακτικό ημερ. 22.10.2020) εξέδωσε προσωρινές οδηγίες για την αναστολή της εκτέλεσης του προαναφερόμενου εντάλματος, μέχρι την 30.11.2020 και κάλεσε τα ενδιαφερόμενα μέρη, να παρουσιαστούν στο Δικαστήριο και να τοποθετηθούν επί των ζητημάτων που είχαν προκύψει.
Η πλευρά της Αιτήτριας, αφού έλαβε γνώση της παρούσας αίτησης και των οδηγιών ημερ.22.10. 2020, προέβαλε ένσταση στην αναστολή της εκτέλεσης του εντάλματος ανάκτησης της κατοχής του μισθίου, υποστηρίζοντας ότι η ανάγκη για ανάκτηση της κατοχής του μισθίου είναι άμεση και επιτακτική, διότι:
	•	Ο Καθ' ου η αίτηση οικειοποιείται παράνομα την κατοχή του μισθίου περιφρονώντας το διάταγμα έξωσης και χωρίς να καταβάλλει ενοίκια
	•	Δεν υφίστανται στην πόλη της Λάρνακας περιοριστικά της ελεύθερης διακίνησης μέτρα, ώστε να δυσχεραίνεται η μετακίνηση του Καθ' ου η αίτηση.
Διαπιστώνω από τα πιο πάνω, ότι η Αιτήτρια προφανώς επιθυμεί την άμεση εκτέλεση του διατάγματος ανάκτησης της κατοχής του μισθίου που έχει εξασφαλίσει σε βάρος του Καθ' ου η αίτηση, προβάλλοντας ως λόγο την περιφρόνηση του διατάγματος έξωσης και την μη καταβολή των οφειλομένων ενοικίων.
Η παρούσα αίτηση όμως, θα πρέπει να εξεταστεί στα πλαίσια της σημερινής κατάστασης, όπου ολόκληρη η υφήλιος (μη εξαιρουμένης της Κύπρου) διανύει ακόμα την περίοδο της πανδημίας Covid - 19, όπου η προστασία της δημόσιας υγείας και ο περιορισμός της εξάπλωσης της μολυσματικής νόσου έχουν αποκτήσει ύψιστη σημασία. Το δε γεγονός ότι ο Καθ' ου η αίτηση έχει κάποιας μορφής αναπηρία, τον κατατάσσει στην κατηγορία Α.Μ.Ε.Α. (άτομα με ειδικές ανάγκες), γεγονός το οποίο θα πρέπει να ληφθεί υπόψη από το Δικαστήριο, το οποίο θα πρέπει να δώσει στην ευκαιρία στον Καθ' ου η αίτηση να μετακινηθεί σε άλλο ασφαλές τόπο διαμονής, ενόσω τα υγειονομικά πρωτόκολλα συνεχίζουν να υφίστανται και να τροποποιούνται αναλόγως της επιδημιολογικής εικόνας και ενώ οι επιδημιολόγοι συνιστούν συνεχώς τήρηση των υγειονομικών μέτρων και προσοχή στους πολίτες. Θεωρώ ότι θα πρέπει να παραχωρηθεί στον Καθ' ου η αίτηση εύλογος χρόνος για την αναζήτηση νέας στέγης.
Με δεδομένες τις περιστάσεις που περιγράφονται στο πρακτικό ημερ. 22.10.2020 και στην παρούσα απόφαση και λαμβάνοντας υπόψη μου ότι η προσωρινή αναστολή της εκτέλεσης του προαναφερόμενου εντάλματος ανάγεται στις
	•	βρίσκω ότι ο εύλογος χρόνος δεν πρέπει να ξεπερνά την 30.11.2020.
Δίνονται ως εκ τούτου οδηγίες στον αρμόδιο Δικαστικό Επιδότη να αναστείλει τις εργασίες ανάκτησης της κατοχής του μισθίου και η εκτέλεση του εντάλματος ανάκτησης κατοχής με αρ.428/20, δια του παρόντος, αναστέλλεται μέχρι την
30.11.2020.
(Υπ.) 	
Χρ. Ραγουζαίου Πρόεδρος Δικαστηρίου
Πιστό Αντίγραφο
Γραμματέας cylaw.org: Από το ΚΙΝOΠ/CyLii για τον Παγκύπριο Δικηγορικό Σύλλογο
