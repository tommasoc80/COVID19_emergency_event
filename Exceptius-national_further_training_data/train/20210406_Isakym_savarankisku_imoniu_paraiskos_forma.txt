



LIETUVOS RESPUBLIKOS Ekonomikos ir inovacijų MINISTRAS

ĮSAKYMAS
DĖL LIETUVOS RESPUBLIKOS EKONOMIKOS IR INOVACIJŲ MINISTRO  2021 M. SAUSIO 19 D. ĮSAKYMO NR. 4-42 „DĖL NUO COVID-19 NUKENTĖJUSIOS SAVARANKIŠKOS ĮMONĖS SUBSIDIJOS PARAIŠKOS FORMOS PATVIRTINIMO“ PAKEITIMO

2021 m. balandžio 6 d. Nr. 4-274
Vilnius


Pakeičiu  Nuo COVID-19 nukentėjusios savarankiškos įmonės subsidijos paraiškos formą, patvirtintą Lietuvos Respublikos ekonomikos ir inovacijų ministro 2021 m. sausio 19 d. įsakymu Nr. 4-42 „Dėl Nuo COVID-19 nukentėjusios savarankiškos įmonės subsidijos paraiškos formos patvirtinimo“, ir išdėstau ją nauja redakcija (pridedama).



Ekonomikos ir inovacijų ministrė 		  Aušrinė Armonaitė 


Forma patvirtinta
Lietuvos Respublikos ekonomikos ir
inovacijų ministro 2021 m. sausio 19 d.
įsakymu Nr. 4-42
(Lietuvos Respublikos ekonomikos ir
inovacijų ministro 2021 m. balandžio 6 d. 
įsakymo Nr. 4-274 redakcija) 

(Nuo COVID-19 nukentėjusios savarankiškos įmonės subsidijos paraiškos forma)


_____________________________________________________________________________
Juridinio asmens (įmonės) pavadinimas 
_____________________________________________________________________________
Juridinio asmens identifikacinis numeris (juridinio asmens kodas)
_______________________________________________________________________________
Juridinio asmens kontaktai (buveinės adresas, elektroninio pašto adresas, telefono ryšio numeris)


Valstybinei mokesčių inspekcijai
prie Lietuvos Respublikos finansų ministerijos  


NUO COVID-19 NUKENTĖJUSIOS SAVARANKIŠKOS ĮMONĖS SUBSIDIJOS PARAIŠKA 

_____________
(data)


Vadovaudamasis Priemonės „Subsidijos nuo COVID-19 nukentėjusioms įmonėms“ lėšų skyrimo ir administravimo tvarkos aprašo, patvirtinto Lietuvos Respublikos Vyriausybės 2021 m. sausio 15 d. nutarimu Nr. 24 „Dėl Priemonės „Subsidijos nuo COVID-19 nukentėjusioms įmonėms“ lėšų skyrimo ir administravimo tvarkos aprašo patvirtinimo“ (toliau – Aprašas), nuostatomis, prašau skirti subsidiją įmonės veiklai skatinti, siekiant įveikti koronaviruso (COVID-19) sukeltas neigiamas pasekmes ir išsaugoti įmonės likvidumą. Subsidija bus panaudota įmonės apyvartinėms lėšoms.

Sąskaitos, į kurią būtų pervesta skirta subsidija, numeris


Subsidijų paraišką teikia nuo COVID-19 nukentėjusi įmonė (pasirenkamas vienas variantas):
1 – kurios ūkinės veiklos vidutinė vieno mėnesio apyvarta Lietuvos Respublikos Vyriausybės 2020 m. lapkričio 4 d. nutarimo Nr. 1226 „Dėl karantino Lietuvos Respublikos teritorijoje paskelbimo“ (toliau – Nutarimas Nr. 1226) 6.1 papunktyje nustatytu laikotarpiu sumažėjo ne mažiau kaip 30 procentų.
2 – kuri įsteigta nuo 2019 m. lapkričio 1 d. iki 2020 m. lapkričio 30 d., tačiau Nutarimo  Nr. 1226 6.1 papunktyje nustatytu 2019 m. atitinkamus mėnesius, t. y. nuo 2019 m. lapkričio 1 d. iki 2019 m. gruodžio 31 d., apimančiu laikotarpiu pajamų negavo, ir kurios vykdoma pagrindinė ūkinė veikla yra įtraukta į Karantino metu ribojamų ir netiesiogiai ribojamų ūkinių veiklų sąrašą, patvirtiną Lietuvos Respublikos ekonomikos ir inovacijų ministro ir Lietuvos Respublikos socialinės apsaugos ir darbo ministro 2020 m. gruodžio 30 d. įsakymu Nr. 4-1171/A1-1301 „Dėl Karantino metu ribojamų ir netiesiogiai ribojamų ūkinių veiklų sąrašo patvirtinimo“ (toliau – Sąrašas).
3 – kuri įsteigta iki 2019 m. spalio 31 d., tačiau Nutarimo Nr. 1226 6.1 papunktyje nustatytu laikotarpiu pajamų negavo, ir kurios vykdoma pagrindinė veikla yra įtraukta į Sąrašą.

Patvirtinu, kad:
įmonė yra savarankiška (neturi partnerių ir (ar) susijusių įmonių) ir atitinka Aprašo 4.1 papunktyje nustatytą įmonės apibrėžimą;
įmonėje 2021 m. sausio 1 d. ir subsidijų paraiškos pateikimo mėnesio pirmą dieną, jei subsidijų paraiška pateikta po 2021 m. sausio mėn., dirbo bent vienas darbuotojas; 
įmonėje 2019 m. lapkričio 1 d. dirbo bent vienas darbuotojas (taikoma iki 2019 m. spalio      31 d. įsteigtai, tačiau Nutarimo Nr. 1226 6.1 papunktyje nustatytu laikotarpiu pajamų negavusiai įmonei, kurios vykdoma pagrindinė veikla yra įtraukta į Sąrašą);
įmonės ūkinės veiklos vidutinė vieno mėnesio apyvarta Nutarimo Nr. 1226 6.1 papunktyje nustatytu laikotarpiu sumažėjo ne mažiau kaip 30 procentų (ši sąlyga taikoma, jeigu įmonė Nutarimo Nr. 1226 nustatytu laikotarpiu gavo pajamų);
įmonė įsteigta iki 2020 m. lapkričio 30 d., Nutarimo Nr. 1226 6.1 papunktyje nustatytu laikotarpiu pajamų negavo ir jos vykdoma pagrindinė ūkinė veikla yra įtraukta į Sąrašą (ši sąlyga taikoma, jeigu įmonė Nutarimo Nr. 1226 nustatytu laikotarpiu negavo pajamų);
nė viena iš įmonės vykdomų ūkinių veiklų nėra įvardyta Aprašo 16 punkte; 
nė viena iš įmonės vykdomų ūkinių veiklų nėra įvardyta Aprašo 161 punkte (ši sąlyga taikoma, jeigu subsidijų paraišką teikia mažoji bendrija, individuali įmonė, komanditinė ūkinė bendrija ar tikroji ūkinė bendrija);
įmonė subsidijos paraiškos pateikimo dieną nėra reorganizuojama, dalyvaujanti reorganizavime, pertvarkoma, dalyvaujanti atskyrime, bankrutuojanti, bankrutavusi, likviduojama, likviduojama dėl bankroto, likviduota, jungiama peržengiant vienos valstybės ribas, dalyvaujanti jungimesi peržengiant vienos valstybės ribas; 
įmonė subsidijos paraiškos pateikimo dieną atitinka minimalius patikimo mokesčių mokėtojo kriterijus, nustatytus Lietuvos Respublikos mokesčių administravimo įstatymo 401 straipsnyje; 
įmonė suteiktos subsidijos nenaudos dividendams išsimokėti, kapitalui išmokant lėšas įmonės dalyviams mažinti, savoms akcijoms supirkti ar kitokiems mokėjimams iš kapitalo įmonės dalyviams atlikti, taip pat paskoloms įmonės dalyviams grąžinti arba suteikti; 
įmonė suteiktos subsidijos nenaudos krovinių vežimo keliais transporto priemonėms įsigyti (ši sąlyga taikoma, jeigu subsidijų paraišką teikia krovinių vežimo keliais veiklą vykdanti mažoji bendrija, individuali įmonė, komandinė ūkinė bendrija ar tikroji ūkinė bendrija); 
įmonė neturi neįvykdyto įpareigojimo grąžinti valstybės pagalbą, kuri Europos Komisijos sprendimu (dėl individualios valstybės pagalbos arba valstybės pagalbos schemos) būtų pripažinta neteisėta ir nesuderinama su vidaus rinka;
įmonei nėra pritaikytos tarptautinės sankcijos ir (arba) jos vykdomoje veikloje, veiksmuose, sandoriuose nedalyvauja subjektai, kuriems pritaikytos tarptautinės sankcijos, kai šios įmonės veiklos, veiksmų ir (ar) sandorių vykdymas draudžiamas ar prieštarauja Lietuvos Respublikoje įgyvendinamoms tarptautinėms sankcijoms, vadovaujantis Ekonominių ir kitų tarptautinių sankcijų įgyvendinimo įstatymo 9 straipsniu, arba veikloje, veiksmuose, sandoriuose nedalyvauja užsieniečiai, įtraukti į užsieniečių, kuriems draudžiama atvykti į Lietuvos Respubliką, viešąjį sąrašą, skelbiamą Migracijos departamento prie Lietuvos Respublikos vidaus reikalų ministerijos interneto svetainėje www.migracija.lt;
įmonė atitinka visas Apraše nustatytas sąlygas ir įsipareigoja laikytis subsidijos paraiškoje deklaruotų sąlygų, taip pat pripažįsta, kad, skyrus subsidiją, ši subsidijos paraiška prilyginama įmonės įsipareigojimams, kurių įmonė privalo laikytis jai skyrus subsidiją;
įmonė teisės aktų nustatyta tvarka yra pateikusi Juridinių asmenų registrui metinių finansinių ataskaitų už 2019 metus rinkinį (jeigu įmonės finansiniai metai neatitinka kalendorinių metų, Juridinių asmenų registrui yra pateiktas paskutinių pasibaigusių finansinių metų ataskaitų rinkinys). Jeigu metinių finansinių ataskaitų elektroninio rinkinio forma nėra patvirtinta valstybės įmonės Registrų centro, metinių finansinių ataskaitų už 2019 metus rinkinį įmonė teikia kartu su subsidijų paraiška.
Suprantu, kad, nurodžiusi neteisingą, neišsamią ar netikslią informaciją (duomenis) ir jos pagrindu gavusi subsidiją, įmonė privalės grąžinti jai skirtą ir išmokėtą subsidiją ir sumokėti 0,03 procento dydžio delspinigius nuo laiku nesumokėtos grąžintinos subsidijos sumos ar jos dalies už kiekvieną pavėluotą dieną.
Žinau, kad suteikiama subsidija yra laikoma valstybės pagalba, teikiama laikantis 2020 m. kovo 20 d. Europos Komisijos komunikato „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su paskutiniais pakeitimais, padarytais 2021 m. sausio 28 d. Europos Komisijos komunikatu (toliau – Komunikatas), nuostatų, ir patvirtinu, kad įmonė atitinka Komunikate išdėstytas sąlygas, o mažajai bendrijai, individualiai įmonei, komanditinei ūkinei bendrijai ar tikrajai ūkinei bendrijai suteikiama subsidija yra laikoma de minimis pagalba, teikiama laikantis 2013 m. gruodžio 18 d. Komisijos reglamento (ES) Nr. 1407/2013 dėl Sutarties dėl Europos Sąjungos veikimo 107 ir 108 straipsnių taikymo de minimis pagalbai su paskutiniais pakeitimais, padarytais 2020 m. liepos 2 d. Komisijos reglamentu (ES) 2020/972, nuostatų.
Suprantu, kad Aprašo nustatyta tvarka nustačius, kad subsidija suteikta Apraše nustatytų reikalavimų neatitinkančiai įmonei arba kad subsidija yra naudojama nesilaikant deklaruotų sąlygų, neteisėtai suteikta subsidija ar jos dalis bus susigrąžinta Apraše nustatyta tvarka.
Susipažinau su Apraše nustatytomis sąlygomis, prisiimu nustatytus įsipareigojimus, susijusius su subsidijos gavimu ir naudojimu, bei atsakomybę už netinkamą jų vykdymą. 
Sutinku, kad subsidijos paraiškoje pateikti ir kiti būtini duomenys subsidijai apskaičiuoti ir gauti gali būti teikiami Aprašo 6 punkte nurodytoms institucijoms ir tvarkomi subsidijų administravimo tikslais.

