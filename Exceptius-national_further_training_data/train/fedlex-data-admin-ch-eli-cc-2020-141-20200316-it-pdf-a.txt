Ordinanza 2
sui provvedimenti per combattere il coronavirus
(COVID-19)
(Ordinanza 2 COVID-19)
del 13 marzo 2020 (Stato 16 marzo 2020)
818.101.24
Il Consiglio federale svizzero,
visti gli articoli 184 capoverso 3 e 185 capoverso 3 della Costituzione federale1;
visti gli articoli 6 capoverso 2 lettera b, 41 capoverso 1 e 77 capoverso 3 della legge
del 28 settembre 20122 sulle epidemie,
ordina:
Sezione 1: Oggetto e scopo
Art. 1
1	La presente ordinanza stabilisce provvedimenti nei confronti della popolazione,
delle organizzazioni, delle istituzioni e dei Cantoni per ridurre il rischio di trasmis-
sione e per combattere il coronavirus (COVID-19).
2	I provvedimenti sono finalizzati a:
a.	impedire o contenere la diffusione del coronavirus (COVID-19) in Svizzera;
b.	ridurre la frequenza delle trasmissioni, interrompere le catene di trasmissio-
ne e impedire o contenere i focolai locali;
c.	proteggere le persone particolarmente a rischio;
d.	salvaguardare le capacità della Svizzera di far fronte all'epidemia, in partico-
lare per il mantenimento delle condizioni che permettono un approvvigio-
namento sufficiente di cure e agenti terapeutici per la popolazione.
Sezione 2:
Mantenimento delle capacità nell'assistenza sanitaria, limitazioni del
traffico di confine
Art. 2 Principio
1	Al fine di salvaguardare le capacità della Svizzera di fare fronte all'epidemia di
COVID-19, in particolare di assicurare le condizioni che permettono un approvvi-
gionamento sufficiente di cure e agenti terapeutici per la popolazione, è necessario
RU 2020 773
1 RS 101
2 RS 818.101
1
818.101.24
Lotta contro le malattie
adottare provvedimenti che limitino l'entrata in Svizzera di persone provenienti da
Paesi o regioni a rischio.
2	Per Paesi o regioni a rischio si intendono segnatamente Paesi e regioni confinanti
con la Svizzera e le cui autorità hanno stabilito provvedimenti eccezionali di preven-
zione e di lotta contro l'epidemia di COVID-19. L'elenco dei Paesi o delle regioni a
rischio è pubblicato nell'allegato. Il Dipartimento federale dell'interno (DFI), sentito
il Dipartimento federale degli affari esteri (DFAE), allestisce l'elenco e lo aggiorna
costantemente.
Art. 3 Passaggio della frontiera e controlli
1	L'autorità competente in materia di controlli alla frontiera rifiuta l'entrata in Sviz-
zera a tutte le persone provenienti da un Paese o da una regione a rischio, a meno
che adempiano una delle seguenti condizioni:
a.	abbiano la cittadinanza svizzera;
b.	dispongano di un documento di viaggio e di un titolo di soggiorno, segnata-
mente di un permesso di dimora svizzero, un permesso per frontalieri, un vi-
sto emesso dalla Svizzera o l'assicurazione di un permesso di dimora;
c.	abbiano un motivo professionale per l'entrata in Svizzera e siano in possesso
di un documento di registrazione;
d.	effettuino un trasporto merci professionale e siano in possesso di una bolla
di consegna merci;
e.	siano solo in transito in Svizzera con l'intenzione di recarsi direttamente in
un altro Paese; o
f.	siano in una situazione di assoluta necessità.
2	Le persone interessate devono comprovare di soddisfare una delle condizioni
summenzionate. La valutazione della necessità di cui al capoverso 1 lettera f è
lasciata alla discrezione dell'autorità competente in materia di controlli alla frontie-
ra.
3	Le decisioni possono essere eseguite immediatamente. Eventuali ricorsi contro le
decisioni prese dalle autorità competenti non hanno effetto sospensivo. Si applica
per analogia l'articolo 65 della legge federale del 16 dicembre 20053 sugli stranieri e
la loro integrazione (LStrI).
4	Si applicano per analogia le disposizioni penali dell'articolo 115 LStrI. In caso di
violazione delle disposizioni in materia d'entrata può essere inoltre pronunciato un
divieto d'entrata.
5	Può essere parimenti rifiutata l'entrata di stranieri attraverso le frontiere interne ed
esterne dello spazio Schengen negli aeroporti, se nessuna delle condizioni di cui
all'articolo 3 capoverso 1 lettere a-e è soddisfatta. Il DFI, sentito il DFAE, determi-
na per quali Paesi e regioni a rischio il provvedimento è necessario. In questo caso i
capoversi 2-4 si applicano per analogia.
3 RS 142.20
2
O 2 COVID-19
818.101.24
Art. 4 Limitazione del traffico aereo
Il DFI può sospendere il traffico aereo verso la Svizzera dai Paesi e dalle regioni a
rischio di cui all'articolo 2 capoverso 2.
Sezione 3:
Provvedimenti nei confronti della popolazione, delle organizzazioni e
delle istituzioni
Art. 5 Scuole, scuole universitarie e altri centri di formazione
1	Le attività presenziali in scuole, scuole universitarie e altri centri di formazione
sono vietate.
2	Gli esami per i quali era già stata fissata una data possono svolgersi rispettando
idonei provvedimenti di protezione.
3	Per la scuola elementare i Cantoni possono prevedere offerte di servizi per la
custodia.
Art. 6	Manifestazioni e strutture
1	È vietato lo svolgimento di manifestazioni pubbliche o private a cui siano presenti
100 o più persone contemporaneamente.
2	Sono consentite le manifestazioni a cui siano presenti meno di 100 persone se sono
rispettati i seguenti provvedimenti di prevenzione:
a.	provvedimenti per l'esclusione di persone malate o che si sentono malate;
b.	provvedimenti per la protezione di persone particolarmente a rischio;
c.	provvedimenti per l'informazione delle persone presenti sui provvedimenti
di protezione generali come igiene delle mani, tenersi a distanza o igiene in
caso di tosse e raffreddore;
d.	adeguamento degli spazi in modo che possano essere rispettate le regole di
igiene.
3	I capoversi 1 e 2 si applicano parimenti alle strutture ricreative e per il tempo
libero, segnatamente musei, centri sportivi, palestre, piscine e centri benessere.
4	Ai ristoranti e ai bar, nonché alle discoteche e ai locali notturni è consentito acco-
gliere non più di 50 persone contemporaneamente, incluso il personale. Devono
essere rispettate le raccomandazioni dell'Ufficio federale della sanità pubblica
concernenti l'igiene e il distanziamento sociale.
Art. 7	Deroghe
L'autorità cantonale competente può autorizzare deroghe ai divieti di cui agli arti-
coli 5 e 6 se:
3
818.101.24
Lotta contro le malattie
a. lo impongono interessi pubblici prevalenti, per esempio manifestazioni per
l'esercizio di diritti politici o di formazione; e
b. l'istituzione di formazione, l'organizzatore o il gestore presentano un piano
di protezione che comprende i provvedimenti di prevenzione di cui
all'articolo 6 capoverso 2.
Art. 8	Controlli degli organi esecutivi e obblighi di collaborazione
1 Le autorità cantonali competenti possono effettuare in ogni momento e senza
preavviso controlli nelle strutture e nei luoghi.
2 I gestori e gli organizzatori devono garantire l'accesso ai locali e ai luoghi alle
autorità cantonali competenti.
3	Durante i controlli in loco le disposizioni delle autorità cantonali competenti devo-
no essere attuate immediatamente.
Art. 9 Esecuzione
I Cantoni controllano il rispetto dei provvedimenti di cui agli articoli 5 e 6 sul loro
territorio.
Sezione 4: Obbligo di notifica concernente l'assistenza sanitaria
Art. 10
I Cantoni sono tenuti a notificare regolarmente al Servizio sanitario coordinato
quanto segue:
a. numero totale e occupazione dei posti letto ospedalieri;
b. numero totale e occupazione dei posti letto ospedalieri destinati al tratta-
mento dei malati di COVID-19;
c numero totale e occupazione dei posti letto ospedalieri di cure intense;
d. numero totale e occupazione degli apparecchi per l'ossigenazione extracor-
porea a membrana (ECMO);
e.	quantità del materiale di protezione individuale, segnatamente mascherine
igieniche, mascherine di protezione respiratoria, guanti, camici protettivi e
occhiali protettivi;
f.	indicazioni sulla disponibilità di personale medico e infermieristico negli
ospedali;
g.	capacità massima, segnatamente numero totale di tutti i pazienti e numero
totale di pazienti affetti da COVID-19 che possono essere trattati dai loro
ospedali, tenendo conto della disponibilità di posti letto e di personale.
4
O 2 COVID-19
818.101.24
Sezione 5: Disposizioni finali
Art. 11 Abrogazione di un altro atto normativo
L'ordinanza del 28 febbraio 20204 sui provvedimenti per combattere il coronavirus
(COVID-19) è abrogata.
Art. 12 Entrata in vigore e durata di validità
1 Fatto salvo il capoverso 2, la presente ordinanza entra in vigore il 13 marzo 2020
alle ore 15.30.
2 L'articolo 5 entra in vigore il 16 marzo 2020 alle ore 06.00.
3	Fatti salvi i capoversi 4 e 5, la presente ordinanza resta in vigore per il tempo
necessario, ma al massimo per una durata di sei mesi a partire dall'entrata in vigore.
Il Consiglio federale la abroga del tutto o in parte non appena i provvedimenti non
saranno più necessari.
4	L'articolo 5 resta in vigore fino al 4 aprile 2020.
5	Gli articoli 6-9 restano in vigore fino al 30 aprile 2020.
4 [RU 2020 573]
5
818.101.24
Lotta contro le malattie
Allegato
(art. 2 cpv. 2)
Elenco dei Paesi e delle regioni a rischio
Italia
6