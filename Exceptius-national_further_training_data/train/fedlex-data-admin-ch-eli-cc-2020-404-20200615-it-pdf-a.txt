Ordinanza
concernente agevolazioni in materia
di diritto ambientale in relazione al coronavirus
(COVID-19)
(Ordinanza COVID-19 diritto ambientale)
del 5 giugno 2020 (Stato 15 giugno 2020)
Il Consiglio federale svizzero,
visti gli articoli 19 capoverso 2 lettera a e 38 della legge federale
del 15 dicembre 2000* 1 sui prodotti chimici;
visti gli articoli 35c capoverso 3 e 39 capoverso 1 della legge federale
del 7 ottobre 19832 sulla protezione dell'ambiente;
e visto l'articolo 5 della legge federale del 24 gennaio 19913 sulla protezione
delle acque (LPAc),
ordina:
Art. 1 Oggetto
La presente ordinanza prevede, in considerazione dell'emergenza legata al coronavi-
rus, deroghe temporanee a disposizioni in materia di diritto ambientale.
Art. 2	Proroga del termine per la presentazione del conteggio finale per
l'esenzione dal pagamento della tassa federale sulle acque di scarico
1	Per i detentori di stazioni centrali di depurazione delle acque di scarico per i quali,
a causa dei provvedimenti del Consiglio federale per la lotta al coronavirus, l'at-
tuazione delle misure di cui all'articolo 61a LPAc subisce ritardi, il termine per la
presentazione del conteggio finale di cui all'articolo 60b capoverso 2 LPAc è proro-
gato sino al 15 novembre 2020.
2	Il termine per la presentazione all'UFAM, da parte dei Cantoni, dei pareri secondo
l'articolo 51b lettera b dell'ordinanza del 28 ottobre 19984 sulla protezione delle
acque è prorogato sino al 15 dicembre 2020.
RU 2020 2067
1 RS 813.1
2 RS 814.01
3 RS 814.20
4 RS 814.201
1
814.203
Protezione dell'equilibrio ecologico
Art. 3	Esenzione dei disinfettanti dalla tassa d'incentivazione sui COV
1	I disinfettanti di cui ai numeri di tariffa 3808.9410 e 3808.9480 sono cancellati
dall'elenco delle sostanze dell'allegato 2 dell'ordinanza del 12 novembre 19975
concernente la tassa d'incentivazione sui composti organici volatili (OCOV).
2	Le tasse d'incentivazione riscosse all'importazione di disinfettanti di cui al capo-
verso 1 sono rimborsate su richiesta.
3	Se i disinfettanti di cui al capoverso 1 sono prodotti in Svizzera, le sostanze conte-
nenti composti organici volatili in essi contenute sono esentate dalla tassa secondo
l'articolo 2 lettera a OCOV su richiesta dei produttori; le tasse già pagate sono
rimborsate su richiesta.
Art. 4 Rimborso della tassa d'incentivazione sui COV
1	Le domande di rimborso di cui all'articolo 3 devono essere presentate all'Am-
ministrazione federale delle dogane nella forma da essa ammessa.
2	Le domande di rimborso di cui all'articolo 3 capoverso 2 devono essere presentate
entro il 31 agosto 2020.
3	Le domande di rimborso di cui all'articolo 3 capoverso 3 possono essere presentate
mensilmente, ma al più tardi entro il 15 dicembre 2020.
4	Non si ha diritto al rimborso di somme inferiori a 300 franchi.
5	I capoversi 1, 3 e 4 si applicano anche al rimborso della tassa d'incentivazione
sulle sostanze contenenti COV contenute in disinfettanti di cui ai numeri di tariffa
3003.9000 e 3004.9000.
Art. 5	Tensione di vapore per la benzina per motori
La tensione di vapore massima di 60 kPa per la benzina per motori di cui all'alle-
gato 5 numero 5 capoverso 1 dell'ordinanza del 16 dicembre 19856 contro l'inquina-
mento atmosferico non si applica.
Art. 6	Proroga del termine per l'utilizzo di carta termica con bisfenoli
Il divieto di utilizzo di carta termica con bisfenolo A (n. CAS 80-05-7) o bisfenolo S
(n. CAS-NE 80-09-1) con un contenuto in massa dello 0,02 per cento o superiore di
cui all'allegato 1.10 numero 1 capoverso 3 dell'ordinanza del 18 maggio 20057 sulla
riduzione dei rischi inerenti ai prodotti chimici non si applica sino al 15 dicembre
2020.
5 RS 814.018
6 RS 814.318.142.1
7 RS 814.81
2
Ordinanza COVID-19 diritto ambientale
814.203
Art. 7 Entrata in vigore e durata di validità
1 La presente ordinanza entra in vigore il 15 giugno 2020, fatti salvi i capoversi 2, 3
e 4, con effetto sino al 15 dicembre 2020.
2 L'articolo 3 entra retroattivamente in vigore il 28 febbraio 2020 con effetto sino al
31 agosto 2020.
3	L'articolo 5 entra retroattivamente in vigore il 1° maggio 2020 con effetto sino al
31 luglio 2020.
4	L'articolo 6 entra retroattivamente in vigore il 1° giugno 2020.
3
814.203
Protezione dell'equilibrio ecologico
4