DZIENNIK

Dokument podpisany przez Krzysztof Madej Data: 2020.08.10 15:25:24 CEST
USTAW

RZECZYPOSPOLITEJ POLSKIEJ

Warszawa, dnia 10 sierpnia 2020 r. Poz. 1364

OBWIESZCZENIE PREZESA RADY MINISTRÓW
z dnia 31 lipca 2020 r.
w sprawie ogłoszenia jednolitego tekstu rozporządzenia Prezesa Rady Ministrów w sprawie nadania funkcjonariuszom organów Państwowej Inspekcji Sanitarnej uprawnień do nakładania grzywien w drodze mandatu karnego
1. Na podstawie art. 16 ust. 3 ustawy z dnia 20 lipca 2000 r. o ogłaszaniu aktów normatywnych i niektórych innych aktów prawnych (Dz. U. z 2019 r. poz. 1461) ogłasza się w załączniku do niniejszego obwieszczenia jednolity tekst rozporządzenia Prezesa Rady Ministrów z dnia 17 października 2002 r. w sprawie nadania funkcjonariuszom organów Państwowej Inspekcji Sanitarnej uprawnień do nakładania grzywien w drodze mandatu karnego (Dz. U. z 2014 r. poz. 282), z uwzględnieniem zmian wprowadzonych rozporządzeniem Prezesa Rady Ministrów z dnia 14 marca 2019 r. zmieniającym rozporządzenie w sprawie nadania funkcjonariuszom organów Państwowej Inspekcji Sanitarnej uprawnień do nakładania grzywien w drodze mandatu karnego (Dz. U. poz. 562).
2. Podany w załączniku do niniejszego obwieszczenia tekst jednolity rozporządzenia nie obejmuje § 2 rozporządzenia Prezesa Rady Ministrów z dnia 14 marca 2019 r. zmieniającego rozporządzenie w sprawie nadania funkcjonariuszom organów Państwowej Inspekcji Sanitarnej uprawnień do nakładania grzywien w drodze mandatu karnego (Dz. U. poz. 562), który stanowi:
„§ 2. Rozporządzenie wchodzi w życie po upływie 14 dni od dnia ogłoszenia.”.
Prezes Rady Ministrów: M. Morawiecki

Dziennik Ustaw

– 2 –

Poz. 1364
Załącznik do obwieszczenia Prezesa Rady Ministrów z dnia 31 lipca 2020 r. (poz. 1364)

ROZPORZĄDZENIE PREZESA RADY MINISTRÓW
z dnia 17 października 2002 r.
w sprawie nadania funkcjonariuszom organów Państwowej Inspekcji Sanitarnej uprawnień do nakładania grzywien w drodze mandatu karnego
Na podstawie art. 95 § 5 ustawy z dnia 24 sierpnia 2001 r. – Kodeks postępowania w sprawach o wykroczenia (Dz. U. z 2020 r. poz. 729 i 956) zarządza się, co następuje:
§ 1. Rozporządzenie określa:
1) uprawnienie funkcjonariuszy organów Państwowej Inspekcji Sanitarnej do nakładania grzywien w drodze mandatu karnego;
2) wykaz wykroczeń, za które funkcjonariusze organów Państwowej Inspekcji Sanitarnej są uprawnieni do nakładania grzywien;
3) zasady i sposób wydawania funkcjonariuszom organów Państwowej Inspekcji Sanitarnej upoważnień do nakładania grzywien.
§ 2. Funkcjonariuszom organów Państwowej Inspekcji Sanitarnej nadaje się uprawnienia do nakładania grzywien w drodze mandatu karnego za wykroczenia określone w:
1) art. 109–117 ustawy z dnia 20 maja 1971 r. – Kodeks wykroczeń (Dz. U. z 2019 r. poz. 821 i 1238 oraz z 2020 r. poz. 568, 956 i 1086);
2) art. 35, art. 41–49 i art. 52–63 ustawy z dnia 25 lutego 2011 r. o substancjach chemicznych i ich mieszaninach (Dz. U. z 2019 r. poz. 1225 oraz z 2020 r. poz. 284, 322 i 1337);
3) (uchylony);1)
4) art. 50–53 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.2));
5)3) art. 46 ust. 1 pkt 1–3 i 6 oraz ust. 2 ustawy z dnia 9 października 2015 r. o produktach biobójczych (Dz. U. z 2018 r. poz. 2231 oraz z 2020 r. poz. 322);
6) art. 67 ustawy z dnia 29 lipca 2005 r. o przeciwdziałaniu narkomanii (Dz. U. z 2019 r. poz. 852, 1655 i 1818 oraz z 2020 r. poz. 322 i 1337) w zakresie prekursorów kategorii 2 i 3;
7) art. 100 ust. 1 ustawy z dnia 25 sierpnia 2006 r. o bezpieczeństwie żywności i żywienia (Dz. U. z 2019 r. poz. 1252 oraz z 2020 r. poz. 284 i 285) w zakresie określonym w art. 73 ust. 1 pkt 1 tej ustawy;
8) art. 13 ust. 1 pkt 2 oraz ust. 2 ustawy z dnia 9 listopada 1995 r. o ochronie zdrowia przed następstwami używania tytoniu i wyrobów tytoniowych (Dz. U. z 2019 r. poz. 2182 oraz z 2020 r. poz. 1337);
9)4) art. 477 pkt 1–3 i 13 ustawy z dnia 20 lipca 2017 r. – Prawo wodne (Dz. U. z 2020 r. poz. 310, 284, 695, 782 i 875).
§ 3. Upoważnienia dla funkcjonariuszy organów Państwowej Inspekcji Sanitarnej do nakładania grzywien w drodze mandatu karnego wydaje:
1) państwowy wojewódzki inspektor sanitarny – funkcjonariuszom wojewódzkiej stacji sanitarno-epidemiologicznej;
2) państwowy powiatowy inspektor sanitarny – funkcjonariuszom powiatowej stacji sanitarno-epidemiologicznej;

1) Przez § 1 pkt 1 rozporządzenia Prezesa Rady Ministrów z dnia 14 marca 2019 r. zmieniającego rozporządzenie w sprawie nadania
funkcjonariuszom organów Państwowej Inspekcji Sanitarnej uprawnień do nakładania grzywien w drodze mandatu karnego (Dz. U.
poz. 562), które weszło w życie z dniem 10 kwietnia 2019 r. 2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374,
567 i 875. 3) W brzmieniu ustalonym przez § 1 pkt 2 rozporządzenia, o którym mowa w odnośniku 1. 4) W brzmieniu ustalonym przez § 1 pkt 3 rozporządzenia, o którym mowa w odnośniku 1.

Dziennik Ustaw

– 3 –

Poz. 1364

3) (uchylony); 4) państwowy graniczny inspektor sanitarny – funkcjonariuszom granicznej stacji sanitarno-epidemiologicznej; 5) Główny Inspektor Sanitarny – funkcjonariuszom Głównego Inspektoratu Sanitarnego.
§ 4. 1. Upoważnienie do nakładania grzywien w drodze mandatu karnego powinno zawierać: 1) datę wydania; 2) okres ważności; 3) oznaczenie organu wydającego upoważnienie; 4) powołanie podstawy prawnej; 5) imię, nazwisko, stanowisko służbowe upoważnionego funkcjonariusza oraz numer legitymacji służbowej; 6) określenie wykroczeń, za które funkcjonariusz jest upoważniony do nakładania grzywien w drodze mandatu karnego; 7) określenie obszaru, na którym upoważnienie jest ważne.
2. Upoważnienie powinno być podpisane przez organ, który je wydał, oraz opatrzone jego pieczęcią. § 5. Przepis § 3 pkt 3 traci moc z dniem 31 grudnia 2002 r. § 6. Rozporządzenie wchodzi w życie z dniem 18 października 2002 r., z wyjątkiem § 3 pkt 4, który wchodzi w życie z dniem 1 stycznia 2003 r.5)

5) Niniejsze rozporządzenie było poprzedzone rozporządzeniem Ministra Zdrowia z dnia 23 grudnia 1999 r. w sprawie określenia wykroczeń, za które funkcjonariusze organów Inspekcji Sanitarnej są upoważnieni do nakładania grzywien w drodze mandatu karnego, oraz zasad i sposobu wydawania upoważnień (Dz. U. z 2000 r. poz. 152), które utraciło moc z dniem 17 października 2002 r. na podstawie art. 12 ustawy z dnia 24 sierpnia 2001 r. – Przepisy wprowadzające Kodeks postępowania w sprawach o wykroczenia (Dz. U. poz. 1149).

