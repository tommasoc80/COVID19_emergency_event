

Κ.Δ.Π. 323/2020


















ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΤΡΙΤΟ
ΜΕΡΟΣ Ι
ΚΑΝΟΝΙΣΤΙΚΕΣ ΔΙΟΙΚΗΤΙΚΕΣ ΠΡΑΞΕΙΣ
Αριθμός 5324
Αριθμός 5324
Τετάρτη, 22 Ιουλίου 2020
Τετάρτη, 22 Ιουλίου 2020
1763
1763
Αριθμός 323 ΟΙ ΠΕΡΙ ΤΩΝ ΕΚΤΑΚΤΩΝ ΜΕΤΡΩΝ ΠΟΥ ΛΑΜΒΑΝΟΝΤΑΙ ΑΠΟ ΤΟ ΥΠΟΥΡΓΕΙΟ ΕΡΓΑΣΙΑΣ,
ΠΡΟΝΟΙΑΣ ΚΑΙ ΚΟΙΝΩΝΙΚΩΝ ΑΣΦΑΛΙΣΕΩΝ ΓΙΑ ΤΗΝ ΑΝΤΙΜΕΤΩΠΙΣΗ
ΤΗΣ ΠΑΝΔΗΜΙΑΣ ΤΟΥ ΙΟΥ ΟΘΫΌ 19 ΝΟΜΟΙ ΤΟΥ 2020
Απόφαση δυνάμει των άρθρων 7, 8, 9, 10 και 12
Η Υπουργός Εργασίας, Πρόνοιας και Κοινωνικών Ασφαλίσεων, ασκώντας τις εξουσίες που της παρέχονται από τα άρθρα 7, 8, 9, 10 και 12 των περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού CΘVID 19 Νόμων του 2020 με την παρούσα Απόφαση εκδίδει τους ακόλουθους Κανονισμούς:
	•	Η παρούσα Απόφαση θα αναφέρεται ως η περί Ειδικών Σχεδίων για την Αντιμετώπιση των Επιπτώσεων του Κορωνοϊού 0Θν0-19 Συμπληρωματική Απόφαση (Αρ. 38) του 2020.
	•	Στο πλαίσιο των περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού CΘVID 19 Νόμων του 2020 και με στόχο τη στήριξη τόσο των μισθωτών του ιδιωτικού τομέα, όσο και των επιχειρήσεων και των εργοδοτών, εφαρμόζονται οι ακόλουθοι όροι και προϋποθέσεις για τα ειδικά Σχέδια που έχουν δημοσιευτεί στην Επίσημη Εφημερίδα της Δημοκρατίας με τις Κ.Δ.Π. 269/2020, Κ.Δ.Π. 270/2020, Κ.Δ.Π. 271/2020 , Κ.Δ.Π. 272/2020 και Κ.Δ.Π. 273/2020:
Όροι και Προϋποθέσεις:
(α) Η περίοδος καταβολής του Ειδικού Ανεργιακού Επιδόματος σε επιχειρήσεις θα θεωρείται ως περίοδος εξομοιούμενης ασφάλισης.
1764
(β) Ο εργοδότης υποχρεούται να καταβάλει στα ταμεία τα οποία διαχειρίζονται οι Υπηρεσίες Κοινωνικών Ασφαλίσεων τις οφειλόμενες εισφορές που αναλογούν στο επιπρόσθετο ποσό που θα καταβληθεί από τον εργοδότη στους απασχολούμενους εργοδοτουμένους.
	•	Η περίοδος απαγόρευσης απολύσεων, η οποία προνοείται στις Αποφάσεις των Ειδικών Σχεδίων που υλοποιεί το Υπουργείο Εργασίας, Πρόνοιας και Κοινωνικών Ασφαλίσεων δεν δύναται να περιλαμβάνει την υποχρέωση για παροχή προειδοποίησης τερματισμού απασχόλησης, σύμφωνα με τον περί Τερματισμού Απασχολήσεως Νόμο. Η οποιαδήποτε προειδοποίηση σύμφωνα με τον Νόμο, αρχίζει να ισχύει μετά τη λήξη της περιόδου απαγόρευσης απολύσεων.
Έγινε στις 22 Ιουλίου 2020.
Γεωργία Αιμιλιανίδου, Υπουργός Εργασίας, Πρόνοιας και Κοινωνικών Ασφαλίσεων.
Τυπώθηκε στο Τυπογραφείο της Κυπριακής Δημοκρατίας,1445 Λευκωσία, Κύπρος
Τηλ.: 22405824, Φαξ: 22303175 - www.mof.gov.cy/gpo
Αντίτυπα της Επίσημης Εφημερίδας πωλούνται προς €2,00 το καθένα
