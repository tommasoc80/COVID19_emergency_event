

LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
DĖL ŽEMĖS ŪKIO MINISTRO 2020 M. BIRŽELIO 26 D. ĮSAKYMO NR. 3D-485 „DĖL PALŪKANŲ, SUMOKĖTŲ UŽ PASKOLAS IR LIZINGO PASLAUGAS BE GARANTIJOS, KOMPENSAVIMO COVID-19 LIGOS PROTRŪKIO LAIKOTARPIU TAISYKLIŲ PATVIRTINIMO“ PAKEITIMO


2020 m.  gruodžio 30 d. Nr. 3D-889
Vilnius

P a k e i č i u Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisykles, patvirtintas Lietuvos Respublikos žemės ūkio ministro 2020 m. birželio 26 d. įsakymu Nr. 3D-485 „Dėl Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisyklių patvirtinimo“:
1. Pakeičiu 2 punktą ir jį išdėstau taip:
„2. Pagal Taisykles pagalba teikiama vadovaujantis 2020 m. kovo 19 d. Europos Komisijos komunikato „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su visais pakeitimais (toliau – Komunikatas) specialiaisiais reikalavimais, nurodytais 3.1 skirsnyje, ir bendraisiais reikalavimais, nurodytais 4 skyriuje, Europos Komisijos sprendimu Nr. SA.57529 (2020/N) dėl valstybės pagalbos schemos patvirtinimo, Europos Komisijos sprendimu Nr. SA.60073 (2020/N) dėl valstybės pagalbos schemos Nr. SA.57529 (2020/N) pakeitimo, 2014 m. birželio 17 d. Komisijos reglamentu (ES) Nr. 651/2014, kuriuo tam tikrų kategorijų pagalba skelbiama suderinama su vidaus rinka taikant Sutarties 107 ir 108 straipsnius, su visais pakeitimais, 2014 m. birželio 25 d. Komisijos reglamentu (ES) Nr. 702/2014, kuriuo skelbiama, kad tam tikrų kategorijų pagalba žemės bei miškų ūkio sektoriuose ir kaimo vietovėse yra suderinama su vidaus rinka pagal Sutarties dėl Europos Sąjungos veikimo 107 ir 108 straipsnius, su visais pakeitimais ir atsižvelgiant į Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrąsias administravimo taisykles, patvirtintas Lietuvos Respublikos žemės ūkio ministro 2010 m. lapkričio 8 d. įsakymu Nr. 3D-979 „Dėl Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrųjų administravimo taisyklių patvirtinimo“ (toliau – Bendrosios administravimo taisyklės).“
2. Pakeičiu 6.4 papunktį ir jį išdėstau taip:
„6.4. savivaldybės sprendimas suteikti pagalbą pagal Taisykles priimtas iki 2021 m. sausio 15 d.“
3. Pakeičiu 22.1 papunkčio pirmąją pastraipą ir ją išdėstau taip:
„22.1. per 20 darbo dienų nuo dokumentų gavimo, bet ne vėliau kaip iki 2021 m. sausio 15 d.:“.


Žemės ūkio ministras								Kęstutis Navickas
