Förordning
om ändring i förordningen (2020:246) om statligt stöd för
kulturevenemang som har ställts in eller skjutits upp med 
anledning av spridningen av sjukdomen covid-19
Utfärdad den 8 oktober 2020
Regeringen föreskriver att 4 och 6 §§ förordningen (2020:246) om statligt 
stöd för kulturevenemang som har ställts in eller skjutits upp med anledning 
av spridningen av sjukdomen covid-19 ska ha följande lydelse.
4 § Stöd enligt denna förordning får endast lämnas i enlighet med 
Europeiska kommissionens beslut den 22 april 2020 i ärende SA.57051 
(2020/N) och den 5 oktober 2020 i ärende SA.58690 (2020/N).
6 § Förutsättningar för stöd är att evenemanget
1. har ställts in eller skjutits upp med anledning av spridningen av viruset
som orsakar sjukdomen covid-19,
2. har anordnats för allmänheten eller allmänheten skulle ha haft tillträde
till det, 
3. har offentliggjorts eller fastställts i en plan för verksamheten, och
4. skulle ha hållits mellan 1 juni och 30 september 2020 och inte har
hållits under denna period. 
1. Denna förordning träder i kraft den 12 oktober 2020.
2. Äldre föreskrifter gäller fortfarande för stöd som avser tid före den
1 juni 2020.
På regeringens vägnar
ÅSA LINDHAGEN
Helena Swenzén
(Kulturdepartementet)