
LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
Dėl pagalbos Kailinių žvėrelių auginimo veikla užsiimantiems subjektams, patyrusiems nuostolių dėl COVID-19 2020 m., teikimo taisyklių patvirtinimo

2020 m. rugsėjo 3 d. Nr. 3D-634
Vilnius


Vadovaudamasis Lietuvos Respublikos žemės ūkio, maisto ūkio ir kaimo plėtros įstatymo 8 straipsnio 4 dalimi ir Lietuvos Respublikos žemės ūkio ministerijos nuostatų, patvirtintų Lietuvos Respublikos Vyriausybės 1998 m. rugsėjo 15 d. nutarimu Nr. 1120 „Dėl Lietuvos Respublikos žemės ūkio ministerijos nuostatų patvirtinimo“, 9.10 papunkčiu,
tvirtinu Pagalbos kailinių žvėrelių auginimo veikla užsiimantiems subjektams, patyrusiems nuostolių dėl COVID-19 2020 m., teikimo taisykles (pridedama).



Žemės ūkio ministras		Andrius Palionis

PATVIRTINTA
Lietuvos Respublikos žemės ūkio ministro
2020 m. rugsėjo 3 d. įsakymu Nr. 3D-634

pagalbos Kailinių žvėrelių auginimo veikla užsiimantiems subjektams, patyrusiems nuostolių dėl COVID-19 2020 m., teikimo taisyklės


I	SKYRIUS
BENDROSIOS NUOSTATOS

1.	Pagalbos kailinių žvėrelių auginimo veikla užsiimantiems subjektams, patyrusiems nuostolių dėl COVID-19 2020 m., teikimo taisyklės (toliau – Taisyklės) parengtos vadovaujantis 2013 m. gruodžio 18 d. Komisijos reglamentu (ES) Nr. 1408/2013 dėl Sutarties dėl Europos Sąjungos veikimo 107 ir 108 straipsnių taikymo de minimis pagalbai žemės ūkio sektoriuje su visais pakeitimais ir atsižvelgiant į Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrąsias administravimo taisykles, patvirtintas Lietuvos Respublikos žemės ūkio ministro 2010 m. lapkričio 8 d. įsakymu Nr. 3D-979 „Dėl Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrųjų administravimo taisyklių patvirtinimo“ (toliau – Bendrosios administravimo taisyklės).
2.	 Taisyklės reglamentuoja de minimis pagalbos teikimo kailinių žvėrelių auginimo veikla užsiimantiems subjektams, auginantiems audines ir / ar šinšilas (toliau – kailinių žvėrelių augintojai) ir patyrusiems nuostolių žemės ūkio sektoriuje dėl 2020 m. COVID-19 protrūkio (toliau – nuostoliai), tvarką.

II	SKYRIUS
PAGALBOS TEIKIMO SĄLYGOS

3.	Pagalba, išmokant vienkartinę išmoką, teikiama tiems kailinių žvėrelių augintojams, kurie atitinka visus šiuos reikalavimus:
3.1	kurių valdoje 2020 m. rugpjūčio 1 d. Ūkinių gyvūnų registre (toliau – ŪGR) buvo registruoti audinės ir / ar šinšilos (toliau – kailiniai žvėreliai);
3.2	kurie ne vėliau kaip paraiškos teikimo metu yra užregistruoti Lietuvos Respublikos žemės ūkio ir kaimo verslo registre kaip žemės ūkio valdos (toliau – valda) valdytojai arba partneriai arba šeimos nariai;
3.3	kurie, taip pat ir jų sutuoktiniai, nėra ir nebuvo patvirtinti paramos gavėjais pagal Kaimo plėtros 2004–2006 metų plano priemonę „Ankstyvo pasitraukimo iš prekinės žemės ūkio gamybos rėmimas“ ir Lietuvos kaimo plėtros 2007–2013 metų programos priemonę „Ankstyvas pasitraukimas iš prekinės žemės ūkio gamybos“;
3.4	kurie pateikė paraišką nereikšmingai (de minimis) pagalbai gauti. 
4.	Vienkartinės išmokos dydis už vieną kailinį žvėrelį 4 eurai (tinkamų pagalbai gauti audinių skaičius apskaičiuojamas atėmus 2020 m. rugpjūčio 1 d. ŪGR registruotų suaugusių gyvūnų (nuo 10 mėnesių) skaičių iš bendro ta data registruotų audinių skaičiaus).
5.	Bendra nereikšmingos (de minimis) pagalbos suma, suteikta vienam kailinių žvėrelių auginimo veikla užsiimančiam subjektui (t. y. vienai įmonei, kaip ji apibrėžta Reglamento (ES) Nr. 1408/2013 2 straipsnio 2 dalyje), per bet kurį trejų finansinių metų laikotarpį negali būti didesnė kaip 20 000 Eur. Bendra pirminės gamybos sektoriuje veiklą vykdantiems ūkio subjektams skiriamos nereikšmingos (de minimis) pagalbos suma per bet kurį trejų finansinių metų laikotarpį neturi viršyti Reglamento (ES) Nr. 1408/2013 I priede nurodytos nacionalinės ribos.
6.	 Jei kailinių žvėrelių augintojui suteikus apskaičiuotą nereikšmingos (de minimis) pagalbos sumą pagal taisykles būtų viršytos Taisyklių 5 punkte nurodytos ribos, priimant sprendimą dėl pagalbos suteikimo, apskaičiuota pagalba sumažinama tiek, kad pirmiau nurodytos ribos nebūtų viršytos. 
7.	Teikiant pagalbą, turi būti laikomasi reglamento (ES) Nr. 1408/2013 1 straipsnio, 3 straipsnio, 8 ir 9 dalies ir 5 straipsnio nuostatų.

III	SKYRIUS
Administravimo procedūros

8.	Paraiškos teikiamos rajono, kuriame registruota kailinių žvėrelių augintojo valda, savivaldybės administracijai (toliau – savivaldybė) nuo 2020 m. rugsėjo 7 d. iki 2020 m. rugsėjo 25 d. (įskaitytinai).
9.	Kailinių žvėrelių augintojas (pareiškėjas), pavėlavęs pateikti paraišką dėl svarbios priežasties (nenugalima jėga (force majeure), gali ją pateikti iki 2020 m. spalio 12 d. (įskaitytinai).
10.	Paraiškos, pateiktos po 9 punkte nurodyto galutinio pagalbos paraiškų priėmimo termino, nepriimamos. 
11.	VĮ Žemės ūkio informacijos ir kaimo verslo centras (toliau – Centras):
11.1.	per 5 darbo dienas nuo Taisyklių patvirtinimo pateikia savivaldybėms el. paštu preliminarius pareiškėjų sąrašus;
11.2.	iki 2020 m. rugsėjo 7 d. ŪGR sukuria elektroninę paraiškos nereikšmingai (de minimis) pagalbai gauti formą;
11.3.	 pagal savivaldybės ŪGR pateiktą informaciją pasibaigus paraiškų teikimo terminui, ne vėliau kaip per 7 darbo dienas apskaičiuoja pagalbos dydį kiekvienam pareiškėjui atskirai bei elektroniniu būdu perduoda kailinių žvėrelių augintojų (pagalbos gavėjų) su jiems apskaičiuota pagalbos suma duomenis Nacionalinei mokėjimo agentūrai prie Žemės ūkio ministerijos (toliau – Agentūra) pagal 2 priede nurodytą formą. Tuo atveju, jei ŪGR yra pateikti duomenys apie pareiškėjo susietumą ir susietiems ūkio subjektams reikalinga taikyti mažinimą iki 20 tūkst. Eur ribos, pareiškėjams apskaičiuotos pagalbos sumos proporcingai sumažinamos. Kartu su apskaičiuotomis pagalbos sumomis Agentūrai perduodama ŪGR nurodyta informacija apie su pareiškėju susietus asmenis ir pareiškėjo dalyvavimą susijungimo su kitu ūkio subjektu, įsigijimo ir (ar) suskaidymo procesuose;
12.	Savivaldybė: 
12.1.	suveda duomenis į ŪGR elektroninę paraiškos formą, pažymi paraiškos pateikimo faktą ir išspausdina du paraiškos egzempliorius. Kailinių žvėrelių augintojas (pareiškėjas) ir savivaldybės darbuotojas parašais patvirtina išspausdintos paraiškos duomenų teisingumą. Pasirašyta paraiška laikoma pateikta. Vienas paraiškos egzempliorius atiduodamas pareiškėjui, kitas saugomas savivaldybėje; 
12.2.	jeigu pareiškėjas savivaldybei pateikia paraišką, kurioje nurodo, kad turi susijusių įmonių, kaip tai nustatyta Reglamento (ES) 1408/2013 2 straipsnio 2 dalyje, savivaldybė įveda į ŪGR susijusius asmenis ir jų kodus.
13.	Agentūra, gavusi iš ŽŪIKVC 11.3 papunktyje nurodytus duomenis:
13.1.	ne vėliau kaip per 10 darbo dienų, vadovaudamasi Suteiktos valstybės pagalbos ir nereikšmingos (de minimis) pagalbos registro nuostatais, patvirtintais Lietuvos Respublikos Vyriausybės 2005 m. sausio 19 d. nutarimu Nr. 35 „Dėl Suteiktos valstybės pagalbos ir nereikšmingos (de minimis) pagalbos registro nuostatų patvirtinimo“ (toliau – Registro nuostatai), Suteiktos valstybės pagalbos ir nereikšmingos (de minimis) pagalbos duomenų tvarkymo taisyklėmis, patvirtintomis Lietuvos Respublikos konkurencijos tarybos 2015 m. lapkričio 13 d. nutarimu Nr. 1S-120/2015 „Dėl Suteiktos valstybės pagalbos ir nereikšmingos (de minimis) pagalbos duomenų tvarkymo taisyklių patvirtinimo“, patikrina, ar  pareiškėjui (įskaitant ir su pareiškėju reglamento (ES) Nr. 1408/2013 2 straipsnio 2 dalyje nurodytais ryšiais susijusius ūkio subjektus)  suteikus nereikšmingą (de minimis) pagalbą pagal Taisykles nebus pažeistos Taisyklių 5 punkte nurodytos ribos, ir priima sprendimą dėl pagalbos skyrimo ar neskyrimo pareiškėjams; 
13.2.	 per 10 darbo dienų nuo sprendimo dėl pagalbos suteikimo priėmimo dienos informuoja pareiškėjus apie sprendimą dėl pagalbos neskyrimo, nurodant pagalbos neskyrimo motyvus, o informaciją apie pareiškėjui skirtą pagalbos sumą skelbia Agentūros informaciniame portale https://portal.nma.lt;  
13.3.	 išmoka pagalbos lėšas pareiškėjams Bendrųjų administravimo taisyklių nustatyta tvarka;
13.4.	 vadovaudamasi Registro nuostatais, per Registro nuostatų nustatytą terminą pateikia Suteiktos valstybės pagalbos ir nereikšmingos (de minimis) pagalbos registrui informaciją apie pagalbos gavėjams skirtą pagalbą. Suteiktos valstybės pagalbos ir nereikšmingos (de minimis) pagalbos registrui pateikta informacija apie suteiktą pagalbą tikslinama Registro nuostatuose nustatyta tvarka;
13.5.	jei paraiškoje nurodyta netinkama sąskaita, Agentūra paramos lėšas išmoka į naujausią turimą pareiškėjo banko sąskaitą. 
14.	 Pareiškėjui, atitikusiam taisyklių nustatytus reikalavimus, mirus, įpėdinis, gavęs paveldėjimo dokumentus (paveldėjimo teisės liudijimą, nuosavybės teisės liudijimą ar pan.), pateikia Agentūrai laisvos formos prašymą dėl pagalbos priskyrimo kartu su paveldėjimo fakto patvirtinimo dokumentų kopijomis, nurodo banko pavadinimą, kodą ir sąskaitos bei valdos numerį. 
IV SKYRIUS
BAIGIAMOSIOS NUOSTATOS
15.	Subjektai, teikiantys duomenis pagal Taisykles, atsako už jų teikiamų duomenų teisingumą ir jų pateikimą Taisyklėse nustatytais terminais.
16.	 ŽŪIKVC atsako už mokėtinų pagalbos sumų pareiškėjams apskaičiavimą, informacijos Agentūrai pateikimą.
17.	 Agentūra atsako už sprendimų dėl pagalbos skyrimo priėmimą, pagalbos lėšų išmokėjimą ir apskaitą, duomenų į Suteiktos valstybės pagalbos ir nereikšmingos (de minimis) pagalbos registrą pateikimą.
18.	 Agentūra ir ŽŪIKVC privalo ne trumpiau kaip 10 metų nuo paskutinės pagalbos pagal šias Taisykles suteikimo dienos saugoti visą su pagalbos teikimu susijusią informaciją ir dokumentus.
19.	 Pareiškėjai, gavę pagalbą neteisėtai, ir asmenys, prisidėję prie neteisėto pagalbos gavimo (pareiškėjų pateiktuose prašymuose sąmoningai patvirtinę klaidingus duomenis), atsako Lietuvos Respublikos įstatymų nustatyta tvarka. Neteisėtai gauta pagalba grąžinama Bendrosiose administravimo taisyklėse nustatyta tvarka.
20.	 Dėl pagalbos išmokėjimo pareiškėjai ir įpėdiniai į Agentūrą gali kreiptis iki 2021 m. gruodžio 1 d. Praėjus šiam terminui, Agentūra anuliuoja pareiškėjui apskaičiuotą pagalbą. 
_____________________________

Pagalbos kailinių žvėrelių auginimo veikla		
užsiimantiems subjektams, patyrusiems		
nuostolių dėl COVID-19 2020 m., teikimo taisyklių	
1 priedas						

(Paraiškos nereikšmingai (de minimis) pagalbai gauti forma)


(fizinio asmens vardas, pavardė arba juridinio asmens teisinė forma ir pavadinimas)


(fizinio asmens kodas arba juridinio asmens kodas)
(žemės ūkio valdos atpažinties kodas)

(savivaldybės, seniūnijos, gyvenamosios vietovės, gatvės pavadinimas, namo Nr., buto Nr., pašto indeksas)

(telefono Nr., el. paštas)


(banko kodas)
(atsiskaitomosios sąskaitos Nr.)

____________________________ savivaldybės administracijai

PARAIŠKA nereikšmingai (de minimis) pagalbai  GAUTI
_____________
(data)

Prašau suteikti nereikšmingą (de minimis) pagalbą už 2020 m. rugpjūčio 1 d. laikytus kailinius žvėrelius (kaip nurodyta Taisyklių 4 punkte).

Aš, pasirašydamas šią paraišką ir pretenduojantis gauti nereikšmingą (de minimis) pagalbą pagal Pagalbos kailinių žvėrelių auginimo veikla užsiimantiems subjektams, patyrusiems nuostolių dėl COVID-19  2020 m., teikimo taisykles (toliau – Taisyklės):
1. Patvirtinu, kad:
1.1. visa paraiškoje pateikta informacija yra teisinga; 
1.2. esu susipažinęs su Taisyklių reikalavimais;
1.3. mano ūkis (įmonė) nėra / yra susijęs su kitais ūkio subjektais, kaip nurodyta  Reglamento 1408/2013 2 straipsnio 2 dalyje. Jei ūkis (įmonė) yra susijęs su kitais ūkio subjektais, pateikiama informacija apie susijusius ūkio subjektus*;
1.4. mano ūkis (įmonė) per pastaruosius trejus finansinius metus nedalyvavo susijungimo su kitu ūkiu (įmone), įsigijimo ir (ar) suskaidymo procesuose. Jei dvi įmonės (įskaitant mano ūkį (įmonę)) susijungė arba viena įsigijo kitą arba jei ūkis (įmonė) buvo suskaidyta į dvi ar daugiau atskirų ūkių (įmonių), pateikiama informacija apie su šiais procesais susijusius ūkio subjektus.
2.	 Esu informuotas (-a), kad:
2.1. paraiškoje esantys mano arba juridinio asmens, kuriam aš atstovauju, duomenys būtų apdorojami ir saugomi paramos priemonių administravimo informacinėse sistemose ir kad Žemės ūkio informacijos ir kaimo verslo centras (toliau – ŽŪIKVC) bei Nacionalinė mokėjimo agentūra prie Žemės ūkio ministerijos (toliau - Agentūra) gautų mano ar juridinio asmens, kuriam aš atstovauju, duomenis iš kitų juridinių asmenų, registrų ar duomenų bazių paramos administravimo klausimais; 
2.2. informacija apie mano prašomą ir skirtą (gautą) pagalbą bus viešinama visuomenės informavimo tikslais, taip pat gali būti perduota audito ir tyrimų institucijoms siekiant apsaugoti Europos Sąjungos ir Lietuvos Respublikos interesus Europos Sąjungos ir Lietuvos Respublikos teisės aktuose nustatyta tvarka.
3. Įsipareigoju:
3.1. vykdyti Taisyklių sąlygas tiksliai, nepažeisdamas (-a) Lietuvos Respublikos įstatymų ir kitų teisės aktų;
3.2. pateikti Agentūrai informaciją apie visas susijusias įmones, užpildant susijusių ūkio subjektų sąrašą nurodant jų pavadinimus;
3.3. bendradarbiauti su Taisyklių įgyvendinimą kontroliuojančiais asmenimis: laiku teikti jiems visą prašomą informaciją, sudaryti sąlygas susipažinti su informacija ir (ar) dokumentais, susijusiais su pagalbos gavimu, atlikti patikras vietoje;
3.4. teikti informaciją ir dokumentus, susijusius su pagalbos gavimu Taisyklėse, savivaldybės ir (ar) ŽŪIKVC, ir (ar) Agentūros nustatytais terminais;
3.5. gavus Agentūros reikalavimą (raštą, pranešimą) dėl pagalbos (jos dalies) ir (arba) permokėtos pagalbos (jos dalies) grąžinimo ir palūkanų sumokėjimo, per reikalavime nurodytą terminą grąžinti Agentūrai jos išmokėtą ir (ar) permokėtą pagalbą (jos dalį) ir sumokėti palūkanas.
4. Esu informuotas (-a), kad Agentūra tikrins pateiktus duomenis kituose valstybės registruose ir duomenų bazėse. Esu informuotas (-a), kad esu atsakingas (- a) už reikiamų dokumentų ir (arba) pažymų pateikimą Agentūrai laiku.
5. Esu informuotas (-a), kad turiu teisę žinoti apie savo / savo, kaip pareiškėjo atstovo, asmens duomenų tvarkymą, susipažinti su tvarkomais savo asmens duomenimis ir kaip jie yra tvarkomi, reikalauti ištaisyti, sunaikinti ištrinti savo asmens duomenis („teisė būti pamirštam“), arba sustabdyti savo asmens duomenų tvarkymo veiksmus apriboti savo asmens duomenų tvarkymą, kai duomenys tvarkomi nesilaikant Europos Sąjungos ir Lietuvos Respublikos teisės aktų nuostatų, taip pat nesutikti (teisiškai pagrindžiant), kad būtų tvarkomi mano asmens duomenys, bei teisę į duomenų perkeliamumą.
6. Esu informuotas (-a), kad duomenų valdytojas yra Agentūra.
7. Esu informuotas (-a), kad Agentūros tvarkomi mano asmens duomenys (kategorijos) bei detalesnė informacija apie mano asmens duomenų tvarkymą yra nurodyta www.nma.lt skiltyje „Asmens duomenų apsauga“.
8. Esu informuotas (-a), kad mano asmens duomenys yra saugomi iki išmokų mokėjimo, administravimo ir priežiūros laikotarpio pabaigos, vėliau šie duomenys archyvuojami bei perduodami valstybės archyvams.
9. Esu informuotas (-a), kad mano asmens duomenys yra tvarkomi šiais asmens duomenų tvarkymo tikslais bei teisiniais pagrindais: asmens, teikiančio pagalbos paraišką, tapatybės nustatymo, pagalbos administravimo, mokėjimo ir kontrolės ir pagalbos viešinimo tikslais įgyvendinant  reglamentą (ES) Nr. 1408/2013, Lietuvos Respublikos žemės ūkio, maisto ūkio ir kaimo plėtros įstatymą, Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrąsias administravimo taisykles, patvirtintas Lietuvos Respublikos žemės ūkio ministro 2010 m. lapkričio 8 d. įsakymu Nr. 3D-979 „Dėl Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrųjų administravimo taisyklių patvirtinimo“, Pagrindinių reikalavimų prisiimant įsipareigojimus mokėti paramą iš valstybės biudžeto lėšų žemės ūkio ir žuvininkystės srityse aprašą, patvirtintą Lietuvos Respublikos žemės ūkio ministro 2014 m. rugsėjo 25 d. įsakymu Nr. 3D-652 „Dėl Pagrindinių reikalavimų prisiimant įsipareigojimus mokėti paramą iš valstybės biudžeto lėšų žemės ūkio ir žuvininkystės srityse aprašo patvirtinimo.
Pastaba. Parašu patvirtinama, kad pateikti teisingi duomenys.

Susijusių ūkio subjektų sąrašas*


Eil. Nr.

Susijusio ūkio subjekto kodas

Susijusio ūkio subjekto pavadinimas













* Pildoma, jei ūkis (įmonė) yra susijęs su kitais ūkio subjektais, kaip nurodyta  Reglamento (ES) Nr. 1408/2013  2 straipsnio 2 punkte.

Ūkio subjektų, dalyvavusių susijungimo, įsigijimo ir (ar) suskaidymo procese, sąrašas**


Eil. Nr.

Ūkio subjekto kodas

Ūkio subjekto pavadinimas

Ūkio subjektų (įmonių) susijungimo arba viena kitos įsigijimo atveju













Ūkio subjektų (įmonių) suskaidymo į dvi ar daugiau atskirų ūkio subjektų (įmonių) atveju













**Pildoma, jei du ūkiai (įmonės) (įskaitant pareiškėjo ūkį (įmonę)) susijungė arba vienas įsigijo kitą arba jei ūkis (įmonė) buvo suskaidytas į dvi ar daugiau atskirų ūkių (įmonių).

(Pareiškėjo ar jo įgalioto asmens pareigos)
(Parašas)
(Vardas, pavardė)
Sutikrinta ir pateikta ___________
(data)


(Savivaldybės darbuotojo pareigų pavadinimas)
(Parašas)
(Vardas, pavardė)


Pagalbos kailinių žvėrelių auginimo veikla		
užsiimantiems subjektams, patyrusiems		
nuostolių dėl COVID-19 2020 m., teikimo taisyklių	
2 priedas						

VĮ ŽEMĖS ŪKIO INFORMACIJOS IR KAIMO VERSLO CENTRAS
Pagalbos, APSKAIČIUOTOS kailinių žvėrelių auginimo veikla užsiimantiems subjektams,  KURIE PATYRĖ NUOSTOLIŲ DĖL COVID-19 protrūkio, SUVESTINĖ
_______________ (data)
Eil. Nr.
Pareiškėjo asmens kodas / įmonės kodas
Pareiškėjo vardas ir pavardė / įmonės pavadinimas
Pareiškėjo banko sąskaitos numeris
Valdos kodas
Savivaldybės pavadinimas
Seniūnija
Vietovės pavadinimas
Apskaičiuota pagalbos suma, Eur
1
2
3
4
5
6
7
8
9




























Pastaba. Pateikiama iki Taisyklių 11.3 papunktyje nurodyto termino Nacionalinei mokėjimo agentūrai prie Žemės ūkio ministerijos raštu bei el. p.  nacparama@nma.lt MS Excel formatu. 
_________________________________




Rengėjo nuoroda: Vardas, pavardė, tel. Nr. ir el. p.

