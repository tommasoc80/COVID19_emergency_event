LIETUVOS RESPUBLIKOS SVEIKATOS APSAUGOS MINISTRAS–
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LABORATORINIŲ TYRIMŲ COVID-19 LIGAI (KORONAVIRUSO INFEKCIJAI) NUSTATYTI ATLIKIMO PRIORITETŲ 

2020 m. balandžio 6 d. Nr. V-736 
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies 4 punktu, 28 straipsnio 4 dalimi, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“, atsižvelgdamas į Lietuvos Respublikos Vyriausybės 2020 m. kovo 14 d. nutarimą Nr. 207 „Dėl karantino Lietuvos Respublikos teritorijoje paskelbimo“ ir siekdamas tinkamai valdyti ekstremalią situaciją ir užkirsti kelią tolimesniam COVID-19 ligos (koronaviruso infekcijos) plitimui, n u s p r e n d ž i u:
1.	Nustatyti, kad laboratoriniai tyrimai COVID-19 ligai (koronaviruso infekcijai) diagnozuoti, išskyrus prevenciniu tikslu sveikatos priežiūros specialistams atliekamus laboratorinius tyrimus COVID-19 ligai (koronaviruso infekcijai) diagnozuoti, atliekami lentelėje nurodyta prioriteto tvarka:

Priori-tetinės Eil. Nr.
Požymis
Asmenų grupė
1. 
Stacionare gydomi pacientai, kuriems pasireiškė bent vienas ūmios viršutinės kvėpavimo takų infekcijos simptomas – kūno temperatūra 37,3C ir didesnė, gerklės skausmas, kosulys, pasunkėjęs kvėpavimas ar dusulys.
1.1. Stacionare gydomi pacientai.

2.

Asmenys, kuriems pasireiškė ūmios kvėpavimo takų infekcijos simptomai – kūno temperatūra 37,8C ir didesnė ir gerklės skausmas, kosulys, pasunkėjęs kvėpavimas ar dusulys.
2.1. Visi asmenys, atitinkantys požymį.
3. 
Asmens sveikatos priežiūros įstaigų               (toliau – ASPĮ), kuriose vyksta hospitalinis COVID-19 ligos (koronaviruso infekcijos) plitimas, darbuotojai ir pacientai.
Globos paslaugos teikiančių įstaigų, kuriose vyksta COVID-19 ligos (koronaviruso infekcijos) plitimas, darbuotojai ir globotiniai.
3.1. Sveikatos priežiūros specialistai ir pacientai pagal Nacionalinio visuomenės sveikatos centro (toliau – NVSC) nurodymą.
3.2. Globos paslaugas teikiančių įstaigų darbuotojai ir globotiniai pagal NVSC nurodymą.
4.
Asmens sveikatos priežiūros ir socialines paslaugas teikiančių įstaigų, nepriklausomai nuo jų pavaldumo ir nuosavybės formos, darbuotojai ir socialinės globos paslaugas institucijoje gaunantys gyventojai, kuriems pasireiškė bent vienas ūminės viršutinių kvėpavimo takų infekcijos simptomas – kūno temperatūra 37,0C ir didesnė, gerklės skausmas, kosulys, pasunkėjęs kvėpavimas ar dusulys. 

4.1. ASPĮ, nepriklausomai nuo jų pavaldumo ir nuosavybės formos, darbuotojai:
4.1.1. Slaugos ir palaikomojo gydymo paslaugas teikiančių ASPĮ ar jų padalinių darbuotojai;
4.1.2. Greitosios medicinos pagalbos paslaugas teikiančių ASPĮ darbuotojai;
4.1.3. ASPĮ skubiosios pagalbos padalinių darbuotojai;
4.1.4. ASPĮ infekcinių ligų padalinių darbuotojai;
4.1.5. Karščiavimo klinikų darbuotojai;
4.1.6. Mobilių koronaviruso patikros punktų darbuotojai.
4.2. Globos paslaugas teikiančių įstaigų darbuotojai.
4.3. Socialinių paslaugų įstaigų, įskaitant  Valstybės vaiko teisių apsaugos ir įvaikinimo tarnybos, darbuotojai, teikiantys pagalbą ir būtinąsias paslaugas, lankantys namuose neįgalius ir senyvo amžiaus asmenis, socialinę riziką patiriančias šeimas.
4.4. Nevyriausybinių organizacijų atstovai, teikiantys pagalbą ir būtinąsias paslaugas, lankantys namuose neįgalius ir senyvo amžiaus asmenis, socialinę riziką patiriančias šeimas.
4.5. Ilgalaikės (trumpalaikės) socialinės globos paslaugas institucijoje gaunantys gyventojai.
5. 
Pacientai, po baigto aktyvaus gydymo stacionare perkeliami  į palaikomojo gydymo ir slaugos paslaugas teikiančias ASPĮ.
5.1. Pacientai, po baigto aktyvaus gydymo stacionare perkeliami į palaikomojo gydymo ir slaugos paslaugas teikiančias ASPĮ.
6. 
Lietuvos kariuomenės kariai, grįžę iš misijų  užsienyje ar ketinantys vykti į jas
6.1. Kariai.
7.
Būtinųjų tarnybų darbuotojai, kuriems pasireiškė bent vienas ūminės viršutinių kvėpavimo takų infekcijos simptomas – kūno temperatūra 37,3C ir didesnė, gerklės skausmas, kosulys, pasunkėjęs kvėpavimas ar dusulys.
7.1. NVSC specialistai ir kiti visuomenės sveikatos specialistai.
7.2. Valstybės sienos apsaugos tarnybos specialistai.
7.3. Policijos pareigūnai. 
7.4. Bausmių vykdymo sistemos pareigūnai ir darbuotojai.
7.5. Viešojo saugumo tarnybos pareigūnai.
7.6.Vadovybės apsaugos departamento specialistai.
7.7. Valstybinės darbo inspekcijos vyriausieji valstybiniai darbo inspektoriai.
7.8. Ugniagesiai gelbėtojai.
7.9. Kariškiai.
8.
Asmenys, kuriems pasireiškė bent vienas ūminės viršutinių kvėpavimo takų infekcijos simptomas – kūno temperatūra 37,0C ir didesnė, gerklės skausmas, kosulys, pasunkėjęs kvėpavimas ar dusulys ir kurie nepatenka į aukščiau nurodytas grupes.
8.1. Asmenys, nepatenkantys į aukščiau nurodytas grupes ir atitinkantys požymį.
9.
Pacientai, kuriems diagnozuota COVID-19 liga (koronaviruso infekcija), siekiant nustatyti, ar atitinka pasveikimo kriterijus.
9.1. Pacientai, kuriems diagnozuota COVID-19 liga (koronaviruso infekcija):
9.1.1. stacionarinėse ASPĮ gydomi pacientai;
9.1.2. ambulatoriškai gydomi pacientai (namuose ar kitoje gyvenamojoje vietoje). 
10.
Sąlytį turėję asmenys, grįžę iš užsienio valstybių, kuriems laboratorinis ištyrimas dėl COVID-19 ligos (koronaviruso infekcijos) numatytas tarptautiniuose sienos kirtimo punktuose.
10.1.	 Asmenys, grįžę iš užsienio valstybių.

2. Įpareigoti mėginių ėmėjus paimtus mėginius pažymėti prioritetinės eilės numeriu ir siųsti į Lietuvos Respublikos COVID-19 ligos (koronaviruso infekcija) laboratorinius tyrimus atliekančias validuotas laboratorijas (toliau – laboratorijos) atskirose pakuotėse (dėžėse) su pažymėtu prioritetinės eilės numeriu.
3. Įpareigoti laboratorijas paimtus mėginius dėl COVID-19 ligos (koronavirusinės infekcijos) tirti eiliškumu, nurodytu 1 punkte.


Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                                Aurelijus Veryga
