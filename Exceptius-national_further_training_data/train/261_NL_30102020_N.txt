Besluit van 26 oktober 2020, houdende verlenging van de werkingsduur van de Tijdelijke wet digitale beraadslaging en besluitvorming provincies, gemeenten, waterschappen en openbare lichamen Bonaire, Sint Eustatius en Saba

Wij Willem-Alexander, bij de gratie Gods, Koning der Nederlanden,
Prins van Oranje-Nassau, enz. enz. enz.
Op de voordracht van Onze Minister van Binnenlandse Zaken en
Koninkrijksrelaties van 16 oktober 2020, nr. 2020-0000579567:
Gelet op artikel 7.1 van de Tijdelijke wet digitale beraadslaging en
besluitvorming provincies, gemeenten, waterschappen en openbare
lichamen Bonaire, Sint Eustatius en Saba;
Hebben goedgevonden en verstaan:
Enig artikel:
De Tijdelijke wet digitale beraadslaging en besluitvorming provincies,
gemeenten, waterschappen en openbare lichamen Bonaire, Sint Eustatius
en Saba vervalt op 1 januari 2021.
Onze Minister van Binnenlandse Zaken en Koninkrijksrelaties is belast
met de uitvoering van dit besluit dat met de daarbij behorende nota van
toelichting in het Staatsblad zal worden geplaatst.
â€™s-Gravenhage, 26 oktober 2020
Willem-Alexander
De Minister van Binnenlandse Zaken en Koninkrijksrelaties,
K.H. Ollongren
Uitgegeven de dertigste oktober 2020
De Minister van Justitie en Veiligheid,
F.B.J. Grapperhaus

NOTA VAN TOELICHTING
De Tijdelijke wet digitale beraadslaging en besluitvorming provincies,
gemeenten, waterschappen en openbare lichamen Bonaire, Sint Eustatius
en Saba voorziet in de mogelijkheid om in afwijking van de hoofdregel dat
vergaderingen van de decentrale volksvertegenwoordigingen in het
openbaar fysiek plaatsvinden, gedurende de crisis als gevolg van de
uitbraak van Covid-19 ook digitaal kunnen plaatsvinden.
In de wet zelf is bepaald dat deze wet per 1 september 2020 zou komen
te vervallen. In artikel 7.1 van de wet is echter rekening gehouden met de
mogelijkheid van verlenging van deze wet, mocht dit noodzakelijk blijken.
Bij brief van 25 juni 2020 aan de beide Kamers is de eerste verlenging
aangekondigd, waarin bij besluit van 3 juli 2020 (Stb. 2020, 261) is
voorzien tot 1 november 2020. De overwegingen die ten grondslag lagen
aan deze wet en de eerdere verlenging gelden helaas nog steeds en de
verwachting is niet dat de situatie na 1 november anders zal zijn. Daarom
kiest de regering nu voor een tweede verlenging, zoals aangekondigd in
mijn brief van 8 oktober 2020 aan de beide Kamers; dit kan op steun van
de decentrale overheden rekenen. Deze verlening bedraagt eveneens twee
maanden, tot 1 januari 2021.
De Minister van Binnenlandse Zaken en Koninkrijksrelaties,
K.H. Ollongren