Besluit van de Staatssecretaris van Justitie en Veiligheid van 24 november 2020, nummer 3089289, houdende wijziging van de Beleidsregels AMIF en ISF 2014–2020
De Staatssecretaris van Justitie en Veiligheid,

Gelet op artikel 12, eerste lid, onderdeel b, van de Subsidieregeling AMIF en ISF 2014–2020;

Besluit:

ARTIKEL I
Na artikel 2, vierde lid, van de Beleidsregels AMIF en ISF 2014–2020 wordt een lid toegevoegd, luidende:

5.De termijn, bedoeld in het vierde lid, wordt verlengd met de periode dat de bijstandsmaatregelen als gevolg van beperkende voorschriften die gelden in het kader van de COVID-19 pandemie niet of niet volledig kunnen worden uitgevoerd, met een maximum van twaalf maanden.

ARTIKEL II
Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst, en werkt terug tot en met 1 februari 2020.

Dit besluit zal met de toelichting in de Staatscourant worden geplaatst.

‘s-Gravenhage, 24 november 2020
De Staatssecretaris van Justitie en Veiligheid,
A. Broekers-Knol

TOELICHTINGAlgemeen
Dit besluit tot wijziging van de Beleidsregels AMIF en ISF 2014–2020 bevat voor activiteiten ter bevordering van de re-integratie van terugkeerders een aanpassing van de beleidsregels om de directe invloed van de COVID-19 maatregelen in lidstaten en derde landen op bijstandsmaatregelen na terugkeer te kunnen ondervangen.

ArtikelsgewijsArtikel I
Vanwege het feit dat activiteiten ter bevordering van de re-integratie van terugkeerders in derde landen hinder ondervinden van maatregelen die worden genomen om de verspreiding van COVID-19 te beperken, wordt er ruimte geboden om de doorlooptijd van de bijstandsmaatregelen op individueel niveau voor onderdanen uit derde landen, die voldoen aan de doelgroep zoals omschreven in artikel C4 van de Subsidieregeling AMIF en ISF 2014–2020, te verlengen. De maximale verlenging is twaalf maanden. Deze wijziging is niet van invloed op de looptijd van het project als geheel, maar betreft enkel de maximale doorlooptijd voor de bijstandsmaatregelen binnen de geldende projectperiode.

De Staatssecretaris van Justitie en Veiligheid,
A. Broekers-Knol