
LIETUVOS RESPUBLIKOS SVEIKATOS APSAUGOS MINISTRAS–
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. KOVO 16 D. SPRENDIMO NR. V-381 „DĖL COVID-19 LIGOS (KORONAVIRUSO INFEKCIJOS) VALDYMO PRIEMONIŲ PREKYBOS VIETOMS“ PAKEITIMO

2020 m. kovo  26  d. Nr. V-551
Vilnius

Pakeičiu Sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. kovo 16 d. sprendimą Nr. V-381 „Dėl COVID-19 ligos (koronaviruso infekcijos) valdymo priemonių prekybos vietoms“:
1. Pakeičiu 1.3 papunktį ir išdėstau jį taip:
„1.3. Prekybos vietose užtikrinti apsipirkimui naudojamų vežimėlių ir krepšelių valymą ir dezinfekavimą po kiekvieno jų panaudojimo. Jei vežimėlių ir krepšelių saugai užtikrinti papildomai naudojamos kitos priemonės, vežimėlių ir krepšelių valymas ir dezinfekavimas gali būti atliekamas rečiau, bet ne rečiau kaip du kartus per dieną.“
2. Papildau 4.4 papunkčiu:
„4.4. ūkio subjektams, kurie užsiima mažmenine prekyba iš mobiliųjų parduotuvių, mažmeninę prekybą vykdyti arčiau nei 500 metrų atstumu nuo socialinės globos įstaigų.“




Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                                Aurelijus Veryga
