Regeling van de Minister van Infrastructuur en Waterstaat, van 31 maart 2021, nr. IENW/BSK-2021/88675 tot wijziging van de Regeling vierde tijdelijk verbod burgerluchtverkeer luchtruim Nederland en BES in verband met het virus dat de ziekte COVID-19 veroorzaakt
De Minister van Infrastructuur en Waterstaat,

Handelende in overeenstemming met de Minister van Volksgezondheid, Welzijn en Sport,

Gelet op artikel 5.10, eerste lid, onderdeel a, van de Wet luchtvaart en artikel 24 van de Luchtvaartwet BES;

BESLUIT:

ARTIKEL I
De Regeling vierde tijdelijk verbod burgerluchtverkeer luchtruim Nederland en BES in verband met het virus dat de ziekte COVID-19 veroorzaakt, wordt als volgt gewijzigd:

In artikel 3, tweede lid, wordt ‘geldt tot 1 april 2021, 00.01 uur plaatselijke tijd’ vervangen door ‘geldt tot 15 april 2021 00.01 uur plaatselijke tijd’.

ARTIKEL II
Deze regeling treedt in werking op 31 maart 2021 op het tijdstip waarop daarvan mededeling wordt gedaan door de verlener van luchtverkeersdiensten door middel van luchtvaartpublicaties zijnde Notice to Airmen.

Deze regeling zal met de toelichting in de Staatscourant worden geplaatst.

De Minister van Infrastructuur en Waterstaat,
C. van Nieuwenhuizen Wijbenga

TOELICHTING
Onderhavige regeling wijzigt de Regeling vierde tijdelijk verbod burgerluchtverkeer luchtruim Nederland en BES in verband met het virus dat de ziekte COVID-19 veroorzaakt (hierna: de regeling). De regeling is vastgesteld om de instroom in Europees Nederland, Bonaire, Sint Eustatius en Saba van mensen die mogelijk het virus bij zich dragen dat de ziekte COVID-19 veroorzaakt zoveel mogelijk te beperken.

Het OMT is gevraagd een advies uit te brengen over eventuele verlenging van de vliegverboden op basis van de epidemiologische situatie in Nederland en in landen van waaruit het vliegverbod geldt. Op basis van dit advies en de besluitvorming in de MCC heeft de Minister van Volksgezondheid, Welzijn en Sport verzocht de vliegverboden te verlengen.

Het OMT heeft aangegeven, dat om de import van de verschillende zorgelijke varianten (VOC’s) uit landen met een aanzienlijk hogere incidentie daarvan dan in Nederland te voorkomen en zolang de VOC’s in Nederland weinig voorkomen, de huidige vliegverboden dienen te worden gehandhaafd.

Gelet op het voorgaande is de regeling verlengd tot en met 15 april 2021, 00.01 uur plaatselijke tijd, tenzij voor dat tijdstip tot verlenging of intrekking van deze regeling is besloten.

Onderhavige regeling is op grond van artikel 5.10, vierde lid, Wet luchtvaart via een Notice to Airmen (NOTAM) bekendgemaakt en wordt in de Staatscourant gepubliceerd.

De Minister van Infrastructuur en Waterstaat,
C. van Nieuwenhuizen Wijbenga