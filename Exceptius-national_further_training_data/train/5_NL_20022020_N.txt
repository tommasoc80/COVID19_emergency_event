Wij Willem-Alexander, bij de gratie Gods, Koning der Nederlanden,
Prins van Oranje-Nassau, enz. enz. enz.

Allen, die deze zullen zien of horen lezen, saluut! doen te weten:
Alzo Wij in overweging genomen hebben, dat op grond van artikel 20, 
eerste lid, van de Wet publieke gezondheid bij ministeriÃ«le regeling het
novel coronavirus (2019-nCoV) in het belang van de volksgezondheid is
aangemerkt als behorende tot groep A als bedoeld in die wet, en dat het
op grond van artikel 20, vierde lid, van die wet noodzakelijk is deze
regeling zo spoedig mogelijk te incorporeren in die wet;

Zo is het, dat Wij, de Raad van State gehoord, en met gemeen overleg
der Staten-Generaal, hebben goedgevonden en verstaan, gelijk Wij
goedvinden en verstaan bij deze:

ARTIKEL I
In artikel 1, onder e, groep A, van de Wet publieke gezondheid wordt in
de alfabetische volgorde ingevoegd: novel coronavirus (2019-nCoV),.

ARTIKEL II
Deze wet treedt in werking met ingang van de dag na de datum van
uitgifte van het Staatsblad waarin zij wordt geplaatst.

Lasten en bevelen dat deze in het Staatsblad zal worden geplaatst en
dat alle ministeries, autoriteiten, colleges en ambtenaren die zulks
aangaat, aan de nauwkeurige uitvoering de hand zullen houden.

Gegeven

De Minister voor Medische Zorg,