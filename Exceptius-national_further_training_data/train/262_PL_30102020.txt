DZIENNIK USTAW
RZECZYPOSPOLITEJ POLSKIEJ
Warszawa, dnia 30 października 2020 r. Poz. 1918
ROZPORZĄDZENIE M IN ISTR A ZD R O WIA 1) z dnia 30 października 2020 r. zmieniające rozporządzenie w sprawie specjalizacji lekarzy i lekarzy dentystów Na podstawie art. 16 ust. 10, art. 16g ust. 1 oraz art. 16x ust. 1 ustawy z dnia 5 grudnia 1996 r. o zawodach lekarza i lekarza dentysty (Dz. U. z 2020 r. poz. 514, 567, 1291 i 1493) zarządza się, co następuje: § 1. W rozporządzeniu Ministra Zdrowia z dnia 31 sierpnia 2020 r. w sprawie specjalizacji lekarzy i lekarzy dentystów (Dz. U. poz. 1566) wprowadza się następujące zmiany: 1) w § 7 po ust. 1 dodaje się ust. 1a i 1b w brzmieniu: „1a. W okresie ogłoszenia stanu zagrożenia epidemicznego lub stanu epidemii wojewoda może skierować lekarza do odbywania szkolenia specjalizacyjnego w jednostce akredytowanej, w której występuje szczególnie duże zapotrzebowanie na udzielanie świadczeń zdrowotnych przez lekarzy, z pominięciem kryteriów kierowania do odbywania szkolenia specjalizacyjnego określonych w ust. 1. 1b. W przypadku, o którym mowa w ust. 1a, wojewoda bierze pod uwagę miejsce zamieszkania kierowanego lekarza.”; 2) w § 34 dodaje się ust. 5 w brzmieniu: „5. Wzór dyplomu potwierdzającego uzyskanie tytułu specjalisty na podstawie art. 33 ust. 1 ustawy z dnia 14 sierpnia 2020 r. o zmianie niektórych ustaw w celu zapewnienia funkcjonowania ochrony zdrowia w związku z epidemią COVID-19 oraz po jej ustaniu (Dz. U. poz. 1493) określa załącznik nr 16a do rozporządzenia.”; 3) po załączniku nr 16 do rozporządzenia dodaje się załącznik nr 16a w brzmieniu określonym w załączniku do niniejszego rozporządzenia. § 2. Rozporządzenie wchodzi w życie z dniem 1 listopada 2020 r.
Minister Zdrowia: wz. J. Szczurek-Żelazko
1) Minister Zdrowia kieruje działem administracji rządowej – zdrowie, na podstawie § 1 ust. 2 rozporządzenia Prezesa Rady Ministrów z dnia 27 sierpnia 2020 r. w sprawie szczegółowego zakresu działania Ministra Zdrowia (Dz. U. poz. 1470 i 1541).

Dziennik Ustaw

– 2 –

Poz. 1918
Załącznik do rozporządzenia Ministra Zdrowia z dnia 30 października 2020 r. (poz. 1918)

WZÓR
DYPLOM
Pani/Pan ……………………………………………………… urodzona/y ……………………………. w ...………………………………………………………….…………………………………………… posiadająca/y obywatelstwo …………………………………………………………………………….. oraz prawo wykonywania zawodu lekarza/prawo wykonywania zawodu lekarza dentysty na terytorium Rzeczypospolitej Polskiej nr ………………………… wydane przez ……….…………………… w dniu ……………………………………….. po odbyciu szkolenia specjalizacyjnego pod kierunkiem Pani/Pana ...……………………………………………..……………………………………………….. oraz złożeniu z wynikiem pozytywnym egzaminu ………..……………………………………………. ………………………………………………..……………………..…………………............................ ………………………………………………………………………………..…………………….......... uzyskał/a tytuł specjalisty w dziedzinie …………………………………………………………………. na podstawie art. 33 ust. 1 ustawy z dnia 14 sierpnia 2020 r. o zmianie niektórych ustaw w celu zapewnienia funkcjonowania ochrony zdrowia w związku z epidemią COVID-19 oraz po jej ustaniu (Dz. U. poz. 1493).
pieczęć okrągła Centrum Egzaminów Medycznych ………………………..……………………………
podpis Dyrektora Centrum Egzaminów Medycznych i jego pieczęć albo nadruk, albo naklejka zawierające: imię i nazwisko oraz funkcję Dyrektora Centrum Egzaminów Medycznych …………………………………………………………………………………………………………
miejsce i data wydania dyplomu ………………………………….. numer dyplomu ……………………

