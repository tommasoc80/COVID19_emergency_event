Besluit van 3 juli 2020, houdende verlenging van de werkingsduur van de Tijdelijke wet digitale beraadslaging en besluitvorming provincies, gemeenten, waterschappen en openbare lichamen Bonaire, Sint Eustatius en Saba

Wij Willem-Alexander, bij de gratie Gods, Koning der Nederlanden,
Prins van Oranje-Nassau, enz. enz. enz.
Op de voordracht van Onze minister van Binnenlandse Zaken en
Koninkrijksrelaties van 1 juli 2020, nr. 2020-000394076;
Gelet op artikel 7.1 van de Tijdelijke wet digitale beraadslaging en
besluitvorming provincies, gemeenten, waterschappen en openbare
lichamen Bonaire, Sint Eustatius en Saba;
Hebben goedgevonden en verstaan:
Enig artikel:
De Tijdelijke wet digitale beraadslaging en besluitvorming provincies,
gemeenten, waterschappen en openbare lichamen Bonaire, Sint Eustatius
en Saba vervalt op 1 november 2020.
Onze Minister van Binnenlandse Zaken en Koninkrijksrelaties is belast
met de uitvoering van dit besluit dat met de daarbij behorende nota van
toelichting in het Staatsblad zal worden geplaatst.
â€™s-Gravenhage, 3 juli 2020
Willem-Alexander
De Minister van Binnenlandse Zaken en Koninkrijksrelaties,
K.H. Ollongren
Uitgegeven de zestiende juli 2020
De Minister van Justitie en Veiligheid,
F.B.J. Grapperhaus

NOTA VAN TOELICHTING
De Tijdelijke wet digitale beraadslaging en besluitvorming provincies,
gemeenten, waterschappen en openbare lichamen Bonaire, Sint Eustatius
en Saba zou per 1 september 2020 komen te vervallen. Met dit besluit
wordt de werkingsduur van voornoemde wet op grond van artikel 7.1 van
die wet met twee maanden verlengd tot 1 november 2020, zoals aangekondigd bij brief van 25 juni 2020. De wet voorziet in de mogelijkheid om
in afwijking van de hoofdregel dat vergaderingen van de decentrale
volksvertegenwoordigingen in het openbaar fysiek plaatsvinden,
gedurende de crisis als gevolg van de uitbraak van Covid-19 ook digitaal
kunnen plaatsvinden. De overwegingen die ten grondslag lagen aan deze
wet gelden nog steeds. Tevens is het wenselijk de decentrale overheden
tijdig duidelijkheid te verschaffen over het voortduren van deze
mogelijkheid.
De Minister van Binnenlandse Zaken en Koninkrijksrelaties,
K.H. Ollongren
