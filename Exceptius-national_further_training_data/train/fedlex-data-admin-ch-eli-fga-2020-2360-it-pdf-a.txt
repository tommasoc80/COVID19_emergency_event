Schweizerische Eidgenossenschaft
Confédération suisse
Confederazione Svizzera
Confederaziun svizra
FF 2020
www.dirittofederale.admin.ch
La versione elettronica firmata
è quella determinante
1
Legge federale Disegno
sulle basi legali delle ordinanze del Consiglio federale
volte a far fronte all'epidemia di COVID-19
(Legge COVID-19)
(Casi di rigore, sport, assicurazione contro la disoccupazione, multe
disciplinari)
Modifica del ...
L'Assemblea federale della Confederazione Svizzera,
visto il messaggio del Consiglio federale del 18 novembre 2020* 1,
decreta:
I
La legge COVID-19 del 25 settembre 20202 è modificata come segue:
Ingresso
visti gli articoli 68 capoverso 1, 69 capoverso 2, 92, 93, 100, 101 capoverso 2,
102, 103, 113, 114 capoverso 1, 117 capoverso 1, 118 capoverso 2 lettera b,
121 capoverso 1, 122, 123 e 133 della Costituzione federale (Cost.)3,
Art. 12, rubrica, nonché cpv. 1, 1bis, 2 e 2bis
Provvedimenti per i casi di rigore concernenti le imprese: condizioni
1	Se uno o più Cantoni lo richiedono, la Confederazione può sostenere i provvedi-
menti adottati da questi Cantoni a favore delle imprese che, a causa della natura
delle loro attività economiche, sono particolarmente colpite dalle conseguenze
dell'epidemia di COVID-19 e costituiscono un caso di rigore, in particolare le im-
prese facenti parte della filiera dell'organizzazione di eventi, i baracconisti, gli
operatori del settore dei viaggi, della ristorazione e dell'industria alberghiera nonché
1	FF 2020 7713
2	RS 818.102
3	RS 101
2020-3454
7733
Legge COVID-19 (Casi di rigore, sport, assicurazione contro la disoccupazione,
multe disciplinari)
FF 2020
le aziende turistiche, a condizione che gli stessi Cantoni partecipino al finanziamen-
to dei relativi costi come segue:
a.	nella misura del 50 per cento ai provvedimenti per i casi di rigore finanziati
mediante la prima tranche di aiuti finanziari, che ammonta a 400 milioni di
franchi;
b.	nella misura del 20 per cento ai provvedimenti per i casi di rigore finanziati
mediante la seconda tranche di aiuti finanziari, che ammonta a 600 milioni
di franchi.
1bis Un caso di rigore secondo il capoverso 1 è dato quando la cifra d'affari annuale è
inferiore al 60 per cento della cifra d'affari media pluriennale. Sono prese in consi-
derazione la situazione patrimoniale e la dotazione di capitale complessive.
2	La partecipazione ridotta di un Cantone secondo il capoverso 1 lettera b si applica
soltanto se il Cantone interessato ha esaurito la propria quota della prima tranche di
aiuti finanziari di cui al capoverso 1 lettera a.
2bis Il sostegno finanziario della Confederazione è accordato a condizione che prima
dell'epidemia di COVID-19 l'impresa fosse redditizia o economicamente solida e
che non abbia diritto ad altri aiuti finanziari COVID-19 della Confederazione. Tra
questi non rientrano le indennità per lavoro ridotto, le indennità di perdita di guada-
gno e i crediti concessi in virtù dell'ordinanza del 25 marzo 20204 sulle fideiussioni
solidali COVID-19.
Art. 12a Provvedimenti per i casi di rigore concernenti le imprese:
dati personali e informazioni
1	I servizi competenti della Confederazione e dei Cantoni, il Controllo federale delle
finanze (CDF) nonché gli organi cantonali di vigilanza finanziaria possono trattare e
comunicarsi i dati personali, compresi quelli su procedimenti e sanzioni di natura
amministrativa o penale, e le informazioni necessarie per la gestione, la sorveglianza
e il disbrigo delle pratiche relative agli aiuti finanziari secondo l'articolo 12 nonché
per la prevenzione, la lotta e il perseguimento degli abusi. In tale ambito, il CDF può
utilizzare il numero d'assicurato di cui all'articolo 50c della legge federale del
20 dicembre 19465 su l'assicurazione per la vecchiaia e per i superstiti.
2	I servizi e le persone seguenti sono tenuti a fornire ai servizi competenti dei Canto-
ni, su richiesta, i dati personali e le informazioni di cui questi ultimi necessitano per
la gestione, la sorveglianza e il disbrigo delle pratiche relative agli aiuti finanziari
secondo l'articolo 12 nonché per la prevenzione, la lotta e il perseguimento degli
abusi:
a. i servizi competenti della Confederazione e dei Cantoni;
b. le imprese che chiedono o ricevono un aiuto finanziario, i loro uffici di revi-
sione come pure le persone e le imprese di cui si avvalgono per le attività
contabili e fiduciarie.
4	RS 951.261
5	RS 831.10
7734
Legge COVID-19 (Casi di rigore, sport, assicurazione contro la disoccupazione,
multe disciplinari)
FF 2020
3	I servizi competenti della Confederazione e dei Cantoni sono tenuti a fornire alla
Segreteria di Stato dell'economia (SECO) e al CDF, su richiesta, i dati personali e le
informazioni di cui questi ultimi necessitano per adempiere i loro compiti di con-
trollo, contabilità e sorveglianza.
4	Il segreto bancario, fiscale, d'ufficio, statistico o delle revisioni non può essere
invocato per impedire il trattamento e la comunicazione dei dati personali e delle
informazioni secondo il presente articolo.
Art. 12b Provvedimenti nel settore dello sport: contributi a fondo perso per
club degli sport di squadra di livello professionistico e
semiprofessionistico
1	La Confederazione sostiene mediante contributi a fondo perso per un totale di al
massimo 115 milioni di franchi:
a. club di calcio e hockey su ghiaccio che partecipano con una squadra alle
competizioni delle rispettive leghe professionistiche;
b. club di pallacanestro, pallamano, unihockey, pallavolo come pure club di
calcio e hockey su ghiaccio femminili che partecipano con una squadra alle
competizioni della massima lega del rispettivo sport.
2	È considerato club ai sensi del capoverso 1 la persona giuridica proprietaria di una
squadra nella disciplina sportiva in questione.
3	I contributi sono accordati per compensare le minori entrate per le partite del
campionato nazionale che dal 29 ottobre 2020 devono tenersi a porte chiuse oppure
in presenza di un numero ridotto di spettatori a causa dei provvedimenti della Con-
federazione.
4	Tali contributi ammontano, per ciascuna partita, al massimo a due terzi delle
entrate medie derivanti dalla vendita dei biglietti che il club ha realizzato nelle
partite del campionato nazionale nella stagione 2018/2019. Dall'importo sono dedot-
te le entrate effettive derivanti da eventuali vendite di biglietti dal 29 ottobre 2020.
5	Se un club secondo il capoverso 1 lettera b ha diritto sia a contributi in virtù della
presente disposizione sia a prestazioni in denaro nel quadro del pacchetto di aiuti che
la Confederazione ha concesso a Swiss Olympic per la stabilizzazione del settore
dello sport, può far valere soltanto uno dei due diritti.
6	La concessione dei contributi è vincolata alle condizioni seguenti:
a. per un periodo di cinque anni dall'ottenimento dei contributi, il club non può
distribuire né dividendi né tantièmes e non può restituire gli apporti di capi-
tale;
b. al momento del versamento dei contributi, il club deve ridurre all'importo
massimo del guadagno assicurato nell'assicurazione obbligatoria contro gli
infortuni, o almeno nella misura del 20 per cento, tutti i redditi dei suoi di-
pendenti, compresi tutti i premi, i bonus e gli altri vantaggi valutabili in de-
naro che superano tale importo massimo. Le riduzioni salariali già effettuate
7735
Legge COVID-19 (Casi di rigore, sport, assicurazione contro la disoccupazione,
multe disciplinari)
FF 2020
nell'ambito dei provvedimenti adottati dalla Confederazione a seguito
dell'epidemia di COVID-19 sono computate;
c.	dopo la riduzione dei redditi di cui alla lettera b, per un periodo di cin-
que anni dall'ottenimento dei contributi il reddito medio per impiegato può
aumentare al massimo nella misura dell'aumento dell'indice nazionale dei
prezzi al consumo. Il Consiglio federale può prevedere eccezioni per i club
promossi in una lega superiore;
d.	per cinque anni, i club proseguono l'attuazione delle proprie misure di pro-
mozione dei giovani e dello sport femminile almeno nella stessa misura della
stagione 2018/2019.
7	Il club presenta annualmente alla Confederazione un rapporto sul rispetto delle
condizioni di cui al capoverso 6. Il Consiglio federale definisce i dettagli concernenti
tali rapporti e la loro pubblicazione.
8	Se le condizioni di cui al capoverso 6 o l'obbligo di cui al capoverso 7 pri-
mo periodo non sono rispettati, la restituzione dei contributi è retta dalla legge
federale del 5 ottobre 19906 sui sussidi.
Art. 13 Provvedimenti nel settore dello sport: mutui per club degli sport
di squadra di livello professionistico e semiprofessionistico
1	La Confederazione può sostenere club di cui all'articolo 12b capoverso 1 fonda-
mentalmente solvibili, ma minacciati da problemi di liquidità anche dopo la conces-
sione dei contributi secondo l'articolo 12b, accordando mutui senza interessi per
complessivamente al massimo 235 milioni di franchi. I mutui devono essere rimbor-
sati entro dieci anni al più tardi. I beneficiari dei mutui forniscono garanzie ricono-
sciute dalla Confederazione pari almeno al 25 per cento del mutuo.
2	I mutui ammontano al massimo al 25 per cento dei costi d'esercizio registrati dai
club per la partecipazione della propria squadra al campionato nazionale in una lega
secondo l'articolo 12b capoverso 1 nella stagione 2018/2019.
3	La Confederazione può concedere una postergazione del credito se in tal modo è
presumibilmente possibile ridurre i rischi finanziari per la Confederazione.
Art. 17 lett. b, f e g
Il Consiglio federale può emanare disposizioni che deroghino alla legge del 25 giu-
gno 19827 sull'assicurazione contro la disoccupazione (LADI) con riguardo a:
b. la non considerazione dei periodi di conteggio a partire dal 1° marzo 2020
nei quali la perdita di lavoro ha superato l'85 per cento dell'orario normale
di lavoro dell'azienda (art. 35 cpv. 1bis LADI);
7736
6	RS 616.1
7	RS 837.0
Legge COVID-19 (Casi di rigore, sport, assicurazione contro la disoccupazione,
multe disciplinari)
FF 2020
f. il diritto all'indennità per lavoro ridotto e il versamento di tale indennità per
persone di cui all'articolo 33 capoverso 1 lettera e LADI;
g. il periodo d'attesa di cui all'articolo 32 capoverso 2 LADI.
Art. 21 cpv. 6
6 La durata di validità degli articoli 1 e 17 lettere a-c di cui al capoverso 4 è proro-
gata sino al 31 dicembre 2023.
II
La legge del 18 marzo 20168 sulle multe disciplinari è modificata come segue:
Art. 1 cpv. 1 lett. a n. 12a
1 È punito con una multa disciplinare secondo una procedura semplificata (procedu-
ra della multa disciplinare) chiunque commette una contravvenzione prevista:
a. in una delle seguenti leggi:
12a. legge del 28 settembre 20129 sulle epidemie,
III
1	La presente legge è dichiarata urgente (art. 165 cpv. 1 Cost.10). Sottostà a referen-
dum facoltativo (art. 141 cpv. 1 lett. b Cost.).
2	Fatti salvi i capoversi 3 e 4, entra in vigore il giorno seguente la sua adozione.
3	L'articolo 17 lettere b e g entra retroattivamente in vigore il 1° settembre 2020.
4	L'articolo 17 lettera e nella versione del 25 settembre 202011 entra retroattivamente
in vigore il 1° settembre 2020.
7737
8	RS 314.1
9	RS 818.101
10	RS 101
11	RU 2020 3835
Legge COVID-19 (Casi di rigore, sport, assicurazione contro la disoccupazione,
multe disciplinari)
FF 2020
7738