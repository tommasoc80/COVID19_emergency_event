
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. KOVO 27 D. SPRENDIMO NR. V-593 „DĖL SVEIKATOS PRIEŽIŪROS SPECIALISTŲ TESTAVIMO SIEKIANT VALDYTI COVID-19 LIGOS (KORONAVIRUSO INFEKCIJOS) PLITIMĄ“ PAKEITIMO

2020 m. balandžio  22   d. Nr. V-954
Vilnius


P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. kovo 27 d. sprendimą Nr. V-593 „Dėl Sveikatos priežiūros specialistų testavimo siekiant valdyti COVID-19 ligos (koronaviruso infekcijos) plitimą“:
1.	Pakeičiu 1.1.4 papunktį ir jį išdėstau taip:
„1.1.4. jeigu ASPĮ yra priskirta respublikos lygmens ligoninei ar turi universiteto ligoninės statusą, dėl ėminiui iš nosiaryklės ir ryklės COVID-19 ligos (koronaviruso infekcijos) ištyrimui reikalingų specialių priemonių (mėgintuvėliais su transportine terpe) apsirūpinimo kreipiasi ir  atliktų ėminių laboratorinius tyrimus pristato į Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. kovo 18 d. sprendimo Nr. V-440 „Dėl Asmens sveikatos priežiūros įstaigų, karščiavimo klinikų ir savivaldybėse įsteigtų mobilių punktų ir jiems priskirtų laboratorijų bendradarbiavimo tvarkos“ (toliau – Sprendimas Nr. V-440) 1.1 papunktyje nurodytą laboratoriją.“
2.	Pakeičiu 1.2 papunktį ir jį išdėstau taip:
„1.2. savivaldybių administracijų direktorius paskirti savivaldybės teritorijoje esančią ir pagal šio sprendimo 2.2 papunktį teisę atlikti tepinėlių iš nosiaryklės ir ryklės paėmimą turinčią savivaldybės ASPĮ (toliau – Atsakinga ASPĮ), kuri užtikrintų toje savivaldybėje esančių ASPĮ (išskyrus ASPĮ, kurios priskirtos respublikos lygmens ligoninei ar turi universiteto ligoninės statusą) aprūpinimą ėminiui iš nosiaryklės ir ryklės COVID-19 ligos (koronaviruso infekcijos) ištyrimui reikalingomis specialiomis priemonėmis (mėgintuvėliais su transportine terpe) ir surinktus iš ASPĮ (išskyrus ASPĮ, kurios priskirtos respublikos lygmens ligoninei ar turi universiteto ligoninės statusą) ėminius pristatytų į Sprendimo Nr. V-440 1.1. papunktyje nurodytą laboratoriją.“
3.	Pakeičiu 1.3 papunktį ir jį išdėstau taip:
„1.3. Sprendimo Nr. V-440 1.1 papunktyje nurodytų laboratorijų vadovus aprūpinti laboratorijai priskirtose apskrityse esančias Atsakingas ASPĮ ėminiui iš nosiaryklės ir ryklės COVID-19 ligos (koronaviruso infekcijos)  ištyrimui reikalingomis specialiomis priemonėmis (mėgintuvėliais su transportine terpe) ir atlikti ėminių laboratorinius tyrimus.“
4.	Pakeičiu 2.1 papunktį ir jį išdėstau taip:
„2.1. Atsakinga ASPĮ kontaktuoja su jai pagal Sprendimo Nr. V-440 1.1 papunktį priskirta laboratorija ir sužino kiekius, kiek ėminių galima atlikti per dieną Atsakingos ASPĮ savivaldybės teritorijoje. Atsakinga ASPĮ gavusi informaciją iš laboratorijos organizuoja ėminių paskirstymą toje pačioje savivaldybės teritorijoje esančioms ASPĮ, pagal šio sprendimo 2.2 papunktį turinčioms teisę atlikti tepinėlių iš nosiaryklės ir ryklės paėmimą (išskyrus ASPĮ, kurios priskirtos respublikos lygmens ligoninei ar turi universiteto ligoninės statusą).“



Sveikatos apsaugos ministras – valstybės lygio
ekstremaliosios situacijos valstybės operacijų vadovas 				Aurelijus Veryga	
