Geachte Voorzitter,

De ontwikkelingen met het coronavirus maken het mij noodzakelijk om verdergaande maatregelen te treffen en ik doe daarbij een beroep op uw inzet.

Gehoord hebbende het advies van het Outbreak Management Team en het Bestuurlijk Afstemmingsoverleg van 12 maart 2020 en zoals besproken met uw vertegenwoordiger in de MinisteriÃ«le Commissie Crisisbeheersing (MCCb), laat ik u weten dat ik u op basis van artikel 7 van de Wet publieke gezondheid en met inachtneming van artikel 39, eerste lid, van de Wet veiligheidsregio's, opdracht geef om uw bevoegdheden op het terrein van openbare orde en veiligheid in te zetten om de verdere verspreiding van COVID-19 tegen te gaan.

Ik geef u opdracht om alle evenementen met meer dan 100 personen in uw regio in de periode van 13 maart tot en met 31 maart 2020 af te gelasten. Dat geldt ook voor publieke locaties, zoals musea, concertzalen, theaters en sportclubs en sportwedstrijden.

Ik kan mij goed voorstellen dat het enige tijd kost om dit in te regelen maar ik dring daarbij aan op spoed.

Ik verzoek u mij en de minister van Justitie en Veiligheid met enige regelmaat te informeren over de voortgang van deze maatregel, in het bijzonder als u problemen ervaart bij de uitvoering.

Hoogachtend,
Mede namens de minister van Justitie en Veiligheid,
de minister voor Medisch Zorg
en Sport,

Bruno Bruins