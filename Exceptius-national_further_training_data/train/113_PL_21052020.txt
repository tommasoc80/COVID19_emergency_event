DZIENNIK

Dokument podpisany przez Marek Głuch Data: 2020.05.22 19:45:08 CEST
USTAW

RZECZYPOSPOLITEJ POLSKIEJ

Warszawa, dnia 22 maja 2020 r. Poz. 912

ROZPORZĄDZENIE M INISTRA NAUK I I SZK O LNICTWA WYŻSZEGO 1)
z dnia 21 maja 2020 r.
w sprawie czasowego ograniczenia funkcjonowania instytutów naukowych Polskiej Akademii Nauk w związku z zapobieganiem, przeciwdziałaniem i zwalczaniem COVID-19
Na podstawie art. 5 ust. 3 ustawy z dnia 30 kwietnia 2010 r. o Polskiej Akademii Nauk (Dz. U. z 2019 r. poz. 1183, 1655 i 2227 oraz z 2020 r. poz. 695) zarządza się, co następuje:
§ 1. 1. W okresie od dnia 25 maja 2020 r. do dnia 30 września 2020 r. na obszarze kraju ogranicza się funkcjonowanie instytutów naukowych Polskiej Akademii Nauk, zwanych dalej „instytutami”, przez zawieszenie kształcenia: 1) na studiach podyplomowych, 2) w innych formach – w siedzibach tych instytutów.
2. W okresie, o którym mowa w ust. 1, instytuty prowadzą zajęcia z wykorzystaniem metod i technik kształcenia na odległość niezależnie od tego, czy zostało to przewidziane w programie danego kształcenia.
3. W okresie, o którym mowa w ust. 1, instytuty mogą prowadzić w swoich siedzibach zajęcia, które nie mogą być zrealizowane z wykorzystaniem metod i technik kształcenia na odległość.
4. Decyzję w sprawie prowadzenia kształcenia zgodnie z ust. 3 podejmuje dyrektor instytutu i określa warunki realizacji zajęć oraz korzystania z infrastruktury tego instytutu zapewniające bezpieczeństwo osób prowadzących zajęcia i biorących w nich udział.
§ 2. W instytutach, w okresie, o którym mowa w § 1 ust. 1, organy kolegialne samorządu doktorantów, komisje stypendialne, komisje i zespoły powołane w postępowaniach w sprawach nadania stopni i tytułu oraz inne komisje i gremia działające na podstawie statutów tych instytutów mogą podejmować uchwały przy użyciu środków komunikacji elektronicznej niezależnie od tego, czy taki tryb ich podejmowania został określony w aktach wewnętrznych regulujących funkcjonowanie tych podmiotów.
§ 3. Rozporządzenie wchodzi w życie z dniem 25 maja 2020 r.
Minister Nauki i Szkolnictwa Wyższego: W. Murdzek

1) Minister Nauki i Szkolnictwa Wyższego kieruje działem administracji rządowej – szkolnictwo wyższe i nauka, na podstawie § 1 ust. 2 rozporządzenia Prezesa Rady Ministrów z dnia 22 kwietnia 2020 r. w sprawie szczegółowego zakresu działania Ministra Nauki i Szkolnictwa Wyższego (Dz. U. poz. 724).

