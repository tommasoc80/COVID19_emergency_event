Förordning
om ändring i förordningen (2020:195) om vissa 
sjukpenningförmåner med anledning av sjukdomen 
covid-19
Utfärdad den 27 augusti 2020
Regeringen föreskriver i fråga om förordningen (2020:195) om vissa sjukpenningförmåner med anledning av sjukdomen covid-19
dels att 1 § ska ha följande lydelse,
dels att det ska införas en ny paragraf, 10 a §, av följande lydelse.
1 § I denna förordning finns bestämmelser om
– undantag från bestämmelserna om sjukpenning och karens i 27 och
28 kap. socialförsäkringsbalken,
– undantag från de begränsningar i rätten till ersättning för vissa sjuklönekostnader som anges i 17 § lagen (1991:1047) om sjuklön, och
– avvikelser från vad som sägs i 17 b § andra stycket lagen om sjuklön.
Förordningen innehåller även bestämmelser om viss ersättning för
karensavdrag som har gjorts enligt 6 § andra stycket lagen om sjuklön samt 
bestämmelser om utlämnande av uppgifter.
Förordningen är meddelad med stöd av 2 a § lagen om sjuklön i fråga om 
9 och 10 §§ och med stöd av 8 kap. 7 § regeringsformen i fråga om övriga 
bestämmelser. 
10 a § Skatteverket ska på Försäkringskassans begäran lämna sådana uppgifter enligt 2 kap. 3 § första stycket 4 lagen (2001:181) om behandling av 
uppgifter i Skatteverkets beskattningsverksamhet som behövs för Försäkringskassans beräkning och kontroll av rätten till ersättning för kostnader för 
sjuklön enligt 9 §. 
Denna förordning träder i kraft den 7 september 2020. 
På regeringens vägnar
ARDALAN SHEKARABI
Kjell Rempler
(Socialdepartementet)
