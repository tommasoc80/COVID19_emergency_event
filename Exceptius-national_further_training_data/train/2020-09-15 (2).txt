BEK nr 1363 af 15/09/2020
Bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19

§ 1

I bekendtgørelse nr. 1213 af 17. august 2020 om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19, som ændret ved bekendtgørelse nr. 1240 af 25. august 2020, bekendtgørelse nr. 1278 af 28. august 2020 og bekendtgørelse nr. 1318 af 8. september 2020, foretages følgende ændringer:

1. I § 6, stk. 1, nr. 1, indsættes som 3. og 4. pkt.:

»1. pkt. gælder ikke for serveringssteder beliggende i de kommuner, der fremgår af bilag 2. Serveringssteder beliggende i de kommuner, der fremgår af bilag 2, skal holde lokaler og lokaliteter lukket for offentligheden i tiden fra kl. 22 til kl. 5.«

2. I § 6, stk. 2, indsættes efter »stk. 1, nr. 1,«: »1. pkt.,«.

3. I § 6, stk. 3, 1. pkt., indsættes efter »stk. 1, nr. 1,«: »1. pkt.,«.

4. I § 6, stk. 4, 1. pkt., indsættes efter »stk. 1, nr. 1,«: »1. pkt.,«.

5. § 6, stk. 4, 2. pkt. affattes således:

»1. pkt. gælder ikke for serveringssteder beliggende i Odense Kommune.«

6. I § 8, stk. 1, nr. 1, indsættes som 5. pkt.:

»Serveringssteder beliggende i de kommnuer, der fremgår af bilag 2, skal ved indgangen til lokalerne opsætte informationsmateriale om, hvor mange personer, der maksimalt må tillades adgang for, jf. 1-3. pkt.«

7. Som bilag 2 indsættes bilag 1 til denne bekendtgørelse.

§ 2

Bekendtgørelsen træder i kraft ved bekendtgørelsen i Lovtidende.

Sundheds- og Ældreministeriet, den 15. september 2020

Magnus Heunicke