Förordning
om ändring i förordningen (2020:201) om studiestöd vid 
spridning av viss smitta 
Utfärdad den 9 april 2020
Regeringen föreskriver1
i fråga om förordningen (2020:201) om studiestöd 
vid spridning av viss smitta
dels att 1 och 2 §§ ska ha följande lydelse,
dels att det ska införas en ny paragraf, 2 a §, och närmast före 2 a § en ny 
rubrik av följande lydelse.
1 § Denna förordning innehåller bestämmelser om studiestöd i form av 
studiehjälp, studiemedel och studiestartsstöd vid ledighet som har samband 
med åtgärder för att förhindra spridningen av det virus som orsakar 
covid-19. 
Förordningen innehåller även bestämmelser om den inkomstprövning 
som ska göras för att bestämma rätten till studiemedel för 2020.
Förordningen är meddelad med stöd av 8 kap. 7 § regeringsformen.
2 § Bestämmelserna i denna förordning ansluter till 
– 3 kap. 20 § studiestödslagen (1999:1395) i fråga om 2 a §,
– 2 kap. 10 § samma lag i fråga om 3 §,
– 3 kap. 24 § samma lag i fråga om 4 och 6 §§,
– 24 § lagen (2017:527) om studiestartsstöd i fråga om 5 §, och
– 4 kap. 23 § studiestödslagen i fråga om 7 §.
Inkomstprövning under 2020
2 a § Vid inkomstprövningen för de båda kalenderhalvåren 2020 ska 
Centrala studiestödsnämnden i stället för vad som anges i 3 kap. 19 § 
studiestödslagen (1999:1395), utgå ifrån att de studerande inte har någon 
inkomst.
1. Denna förordning träder i kraft den 13 april 2020.
2. Bestämmelserna ska dock tillämpas för tid från och med den 1 januari
2020.
På regeringens vägnar
MATILDA ERNKRANS
Eva Lenberg
(Utbildningsdepartementet)