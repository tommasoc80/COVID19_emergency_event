Ordinanza
818.101.27
sui provvedimenti per combattere
il coronavirus (COVID-19) nel settore del traffico
internazionale viaggiatori
(Ordinanza COVID-19 provvedimenti nel settore del traffico
internazionale viaggiatori)
del 27 gennaio 2021 (Stato 8 marzo 2021)
Il Consiglio federale svizzero,
visto l'articolo 41 capoversi 1 e 3 della legge del 28 settembre 20121 sulle epidemie
(LEp),
ordina:
Sezione 1: Scopo e oggetto
Art. 1
1	La presente ordinanza è finalizzata a impedire la diffusione del coronavirus SARS-
CoV-2.
1	A tale scopo disciplina per le persone che entrano in Svizzera da uno Stato o una
regione con rischio elevato di contagio:
a.	la registrazione dei dati di contatto;
b.	l'obbligo di quarantena e la sua esecuzione;
c.	l'esecuzione del test.
3	Disciplina anche la registrazione dei dati di contatto delle persone che entrano in
Svizzera in treno, autobus, nave o aereo da uno Stato o una regione senza rischio
elevato di contagio.
Sezione 2: Stato o regione con rischio elevato di contagio
Art. 2
1	Uno Stato o una regione presentano un rischio elevato di contagio con il SARS-
CoV-2 se è soddisfatta almeno una delle condizioni seguenti:
a.	nello Stato o nella regione in questione è stata rilevata una mutazione del
SARS-CoV-2 che presenta un rischio di contagio più elevato o un decorso
più grave della malattia rispetto alla forma del virus diffusa in Svizzera;
RU 2021 61
1 RS 818.101
1
818.101.27
Lotta contro le malattie
b.	nello Stato o nella regione in questione, negli ultimi 14 giorni il numero dei
nuovi contagi per 100 000 persone è più alto di almeno 60 rispetto a quello
registrato in Svizzera e questo numero non è riconducibile a singoli eventi o
casi localmente circoscritti;
c.	le informazioni disponibili provenienti dallo Stato o dalla regione in que-
stione non permettono una valutazione attendibile della situazione di rischio
e vi sono indizi che lasciano supporre un rischio elevato di contagio in que-
sto Stato o in questa regione;
d.	nelle ultime quattro settimane sono entrate in Svizzera a più riprese persone
contagiate che hanno soggiornato nello Stato o nella regione in questione.
2	Gli elenchi degli Stati e delle regioni con rischio elevato di contagio sono riportati
nell'allegato 1.
3	Il Dipartimento federale dell'interno (DFI), sentiti il Dipartimento federale di
giustizia e polizia (DFGP), il Dipartimento federale delle finanze (DFF) e il Dipar-
timento federale degli affari esteri (DFAE), aggiorna costantemente l'allegato.
4	Le regioni confinanti con la Svizzera con le quali esiste uno stretto scambio eco-
nomico, sociale e culturale possono essere escluse dagli elenchi di cui al capoverso 2
anche se soddisfanno una delle condizioni di cui al capoverso 1.
Sezione 3: Registrazione dei dati di contatto
Art. 3 Obblighi delle persone in entrata
1	Le persone che entrano in Svizzera da uno Stato o una regione con rischio elevato
di contagio devono, prima dell'entrata, registrare i loro dati di contatto di cui
all'articolo 49 dell'ordinanza del 29 aprile 20152 sulle epidemie (dati di contatto)
come segue:
a.	elettronicamente tramite la piattaforma per la registrazione dei dati di contat-
to delle persone in entrata3, messa a disposizione dall'Ufficio federale della
sanità pubblica (UFSP); oppure
b.	su carta tramite le schede di contatto messe a disposizione dall'UFSP.
1bis Le persone che entrano in Svizzera senza utilizzare un'impresa che trasporta
persone secondo l'articolo 4 e che registrano i loro dati di contatto mediante schede
di contatto devono conservare queste ultime per 14 giorni.4
2	Le persone che entrano in Svizzera da Stati o regioni senza rischio elevato di
contagio devono registrare i loro dati di contatto elettronicamente o su carta solo se
l'entrata avviene in treno, autobus, nave o aereo.
2 RS 818.101.1
3 La piattaforma per la registrazione dei dati di contatto delle persone in entrata
è accessibile all'indirizzo https://swissplf.admin.ch
4 Introdotto dal n. I dell'O del 17 feb. 2021 (Deroghe al requisito di un risultato negativo
del test), in vigore dal 22 feb. 2021 (RU 2021 94).
2
818.101.27
Ordinanza COVID-19 provvedimenti nel settore del traffico
internazionale viaggiatori
3	Sono esentate dagli obblighi di cui ai capoversi 1 e 2 le persone che:
a.	entrano in Svizzera da regioni confinanti con la Svizzera con le quali esiste
uno stretto scambio economico, sociale e culturale;
b.	nell'ambito della loro attività professionale effettuano il trasporto transfron-
taliero di merci o persone;
c.	entrano in Svizzera unicamente a fini di transito, con l'intenzione e la possi-
bilità di recarsi direttamente in un altro Paese.5
Art. 4 Obblighi delle imprese che trasportano persone
1	Le imprese che trasportano persone nell'ambito del traffico internazionale assicu-
rano che le persone in entrata registrino i loro dati di contatto secondo l'articolo 3
capoversi 1 e 2.
2	Su richiesta, forniscono all'UFSP entro 24 ore i dati di contatto di cui all'articolo 3
capoverso 1 lettera b.
3	Conservano i dati di contatto per 14 giorni, dopodiché li distruggono.
4	Su richiesta, forniscono all'UFSP entro 48 ore gli elenchi di tutti i viaggi transfron-
talieri in treno, autobus, nave o aereo programmati per il mese successivo.
5	Trasmettono i dati di contatto di cui all'articolo 3 capoverso 1 lettera b nonché gli
elenchi di cui al capoverso 4 tramite la piattaforma6 messa a disposizione dall'UFSP
per le imprese che trasportano persone.
Art. 57
Art. 6 Compiti dell'UFSP e dei Cantoni
1	L'UFSP provvede a elaborare i dati di contatto per l'esecuzione della quarantena
secondo l'articolo 7 e a trasmetterli immediatamente ai Cantoni competenti per le
persone in entrata.
2	Non appena viene a conoscenza dell'entrata di una persona contagiata dal SARS-
CoV-2, adotta i seguenti provvedimenti:
a.	richiede all'impresa che trasporta persone i dati di contatto registrati su carta
delle persone contagiate dal SARS-CoV-2 entrate in Svizzera;
b.	sulla base dei dati di contatto ricevuti elettronicamente e dei dati di contatto
di cui alla lettera a, avvisa le persone che hanno avuto un contatto stretto con
la persona contagiata dal SARS-CoV-2;
5
6
7
Nuovo testo giusta il n. I dell'O del 17 feb. 2021 (Deroghe al requisito di un risultato
negativo del test), in vigore dal 22 feb. 2021 (RU 2021 94).
La piattaforma per le imprese che trasportano persone è accessibile all'indirizzo
https://swissplf.admin.ch
Abrogato dal n. I dell'O del 17 feb. 2021 (Deroghe al requisito di un risultato negativo del
test), con effetto dal 22 feb. 2021 (RU 2021 94).
3
818.101.27
Lotta contro le malattie
c.	trasmette immediatamente i dati di contatto elaborati ai Cantoni competenti
per le persone in entrata.
3	L'UFSP può delegare i compiti di cui ai capoversi 1 e 2 a terzi. In tal caso, garanti-
sce che siano rispettate la protezione e la sicurezza dei dati.
4	Distrugge i dati un mese dopo l'entrata delle persone in questione.
5	I Cantoni distruggono i dati un mese dopo averli ricevuti dall'UFSP.
Sezione 4:
Obbligo di test, quarantena e notifica per le persone in entrata
Art. 7 Obbligo di test e di quarantena
1	Le seguenti persone devono attestare di essersi sottoposte nelle ultime 72 ore a
un'analisi di biologia molecolare per il SARS-CoV-2 e che il risultato del test è
negativo:
a.	le persone che entrano in Svizzera e che in un momento qualsiasi nei die-
ci giorni precedenti l'entrata hanno soggiornato in uno Stato o una regione
con rischio elevato di contagio;
b.	le persone che entrano in Svizzera in aereo da uno Stato o una regione senza
rischio elevato di contagio.
2	Le persone di cui al capoverso 1 lettera a sono obbligate a recarsi direttamente
presso il proprio domicilio o un altro alloggio adeguato immediatamente dopo
l'entrata. Devono soggiornarvi ininterrottamente per 10 giorni a decorrere dalla loro
entrata (quarantena per le persone in entrata).
3	Le persone di cui al capoverso 1 che all'entrata in Svizzera non possono presentare
un test con risultato negativo devono, immediatamente dopo l'entrata in Svizzera e
d'intesa con l'autorità cantonale competente, sottoporsi a proprie spese:
a.	a un'analisi di biologia molecolare per il SARS-CoV-2; oppure
b.	a un test rapido per il SARS-CoV-2.
4	Le persone sottoposte alla quarantena per le persone in entrata possono concluderla
anticipatamente se si sottopongono a proprie spese a un'analisi di biologia molecola-
re o a un test rapido per il SARS-CoV-2 e se il risultato è negativo. Il test può essere
effettuato non prima del settimo giorno di quarantena.8
5	Le persone che concludono anticipatamente la quarantena per le persone in entrata
secondo il capoverso 4 devono portare una mascherina facciale e tenersi a una
distanza di almeno 1,5 metri da altre persone al di fuori del proprio domicilio o del
proprio alloggio sino al giorno in cui sarebbe dovuta durare la quarantena secondo il
capoverso 2.
Nuovo testo giusta il n. I dell'O del 17 feb. 2021 (Deroghe al requisito di un risultato
negativo del test), in vigore dal 22 feb. 2021 (RU 2021 94).
4
818.101.27
Ordinanza COVID-19 provvedimenti nel settore del traffico
internazionale viaggiatori
6	Se la persona è entrata in Svizzera passando da uno Stato o una regione senza
rischio elevato di contagio, l'autorità cantonale competente può considerare la durata
del soggiorno in questo Stato o in questa regione nel calcolo del periodo di quaran-
tena secondo il capoverso 2.
Art. 8 Deroghe all'obbligo di test e di quarantena
1	Sono esentate dall'obbligo di test e di quarantena di cui all'articolo 7 le persone
che:
a. svolgono un'attività assolutamente necessaria in Svizzera per mantenere:
1.	il funzionamento del settore sanitario,
2.	l'ordine e la sicurezza pubblici,
3.	il funzionamento dei beneficiari istituzionali ai sensi dell'articolo 2 ca-
poverso 1 della legge del 22 giugno 20079 sullo Stato ospite,
4.	le relazioni diplomatiche e consolari della Svizzera;
b. effettuano il trasporto transfrontaliero di persone o merci nell'ambito della
loro attività professionale;
c.	entrano in Svizzera per motivi professionali o medici importanti e improro-
gabili;
d.	rientrano in Svizzera dopo aver soggiornato in uno Stato o in una regione
con rischio elevato di contagio per motivi professionali o medici importanti
e improrogabili;
e.	hanno soggiornato in uno Stato o in una regione con rischio elevato di con-
tagio per meno di 24 ore come passeggeri in transito;
f.	entrano in Svizzera esclusivamente per il transito con l'intenzione e la possi-
bilità di recarsi direttamente in un altro Paese;
g.	rientrano in Svizzera dopo aver partecipato a una manifestazione svoltasi in
un Paese o una regione con rischio elevato di contagio, se attestano che per
la partecipazione e il soggiorno è stato rispettato un piano di protezione spe-
cifico; per partecipazione a una manifestazione si intende segnatamente la
partecipazione, generalmente per motivi professionali, a una competizione
sportiva, a un evento culturale o a un congresso per professionisti;
h.	attestano che nei tre mesi precedenti l'entrata in Svizzera erano già state
contagiate dal SARS-CoV-2 e sono considerate guarite.
1bis Sono inoltre esentati dall'obbligo di test di cui all'articolo 7:
a. i bambini sotto i 12 anni;
9 RS 192.12
5
818.101.27
Lotta contro le malattie
b. le persone che possono provare mediante un attestato medico che, per motivi
medici, non posso sottoporsi allo striscio nasofaringeo necessario per il test
per il SARS-CoV-2.10
2	Il capoverso 1 non si applica alle persone che presentano sintomi di COVID-19, a
meno che non possano attestare con un certificato medico che i sintomi sono ricon-
ducibili a altra causa.
3	Per le persone di cui al capoverso 1 lettera a, il datore di lavoro verifica se sussiste
un'attività assolutamente necessaria e la attesta.
4	In casi motivati l'autorità cantonale competente può autorizzare altre deroghe
all'obbligo di test e di quarantena oppure concedere agevolazioni.
Art. 9 Obbligo di notifica
Chi è sottoposto alla quarantena per le persone in entrata secondo la presente ordi-
nanza deve notificare l'entrata entro due giorni all'autorità cantonale competente e
seguirne le istruzioni.
Sezione 4a:11 Obblighi particolari per le imprese di trasporto aereo
Art. 9a
1 Le imprese di trasporto aereo devono informare i passeggeri che, prima della
partenza, devono sottoporsi a un test per il SARS-CoV-2 e che sono ammessi sul
velivolo soltanto se possono presentare un risultato negativo del test.
2	Prima della partenza, devono verificare l'esistenza di un risultato negativo del test
effettuato in base a una procedura che corrisponda allo stato attuale della scienza e
della tecnica. Vige il principio che il prelievo dei campioni per:
a. un'analisi di biologia molecolare per il SARS-CoV-2 sia stato effettuato non
più di 72 ore prima;
b. un test rapido immunologico per il SARS-CoV-2 sia stato effettuato non più
di 24 ore prima.
3	Sul documento con il risultato del test devono essere riportati i dati seguenti:
a. il cognome, il nome e la data di nascita della persona testata;
b. la data e l'ora del prelievo dei campioni;
c.	il tipo di test eseguito di cui al capoverso 2 lettera a o b;
d.	il risultato del test.
10	Introdotto dal n. I dell'O del 17 feb. 2021 (Deroghe al requisito di un risultato negativo
del test), in vigore dal 22 feb. 2021 (RU 2021 94).
11	Introdotta dal n. I dell'O del 17 feb. 2021 (Deroghe al requisito di un risultato negativo
del test), in vigore dal 22 feb. 2021 (RU 2021 94).
6
818.101.27
Ordinanza COVID-19 provvedimenti nel settore del traffico
internazionale viaggiatori
4	Le imprese di trasporto aereo devono negare l'accesso al velivolo ai passeggeri che
non possono presentare un risultato negativo del test secondo il capoverso 2.
5	Le imprese di trasporto aereo possono trasportare i seguenti passeggeri in assenza
di un risultato negativo del test:
a. bambini sotto i 12 anni;
b. persone che possono provare mediante un attestato medico che, per motivi
medici, devono essere urgentemente trasportate in Svizzera;
c.	persone che hanno la cittadinanza svizzera o un titolo di soggiorno rilasciato
dalla Svizzera e che non hanno la possibilità di sottoporsi al test per il
SARS-CoV-2 entro un termine utile o a spese ragionevoli; l'impossibilità di
sottoporsi al test deve essere attestata mediante un'autodichiarazione;
d.	persone in transito in un aeroporto svizzero che non escono dall'area di tran-
sito prima di proseguire il viaggio;
e.	persone che possono provare mediante un attestato medico che, nei tre mesi
precedenti l'entrata in Svizzera, erano già state contagiate dal SARS-CoV-2
e sono considerate guarite;
f.	persone che possono provare mediante un attestato medico che, per motivi
medici, non posso sottoporsi allo striscio nasofaringeo necessario per il test
per il SARS-CoV-2.
Sezione 5:
Controlli e notifiche da parte dell'Amministrazione federale
delle dogane
Art. 10
1	Le autorità di controllo alla frontiera possono controllare in funzione del rischio le
persone che entrano da Stati o regioni con rischio elevato di contagio. A tale scopo
verificano:
a.	l'esistenza di un risultato negativo del test ai sensi dell'articolo 7 capover-
so 1;
b.	la registrazione dei dati di contatto ai sensi dell'articolo 3 capoverso 1.
2	Se la persona sottoposta al controllo non può attestare il risultato negativo del test
o la registrazione dei dati di contatto, l'autorità di controllo alla frontiera la notifica
all'autorità cantonale competente. La notifica comprende i dati relativi alla persona
entrata, il luogo e l'ora del controllo, l'indicazione del luogo di soggiorno previsto in
Svizzera nonché il risultato del controllo.
3	Le autorità di controllo alla frontiera possono riscuotere multe disciplinari.
7
818.101.27
Lotta contro le malattie
Sezione 6: Disposizioni finali
Art. 11 Abrogazione e modifica di un altro atto normativo
1 L'ordinanza COVID-19 del 2 luglio 202012 provvedimenti nel settore del traffico
internazionale viaggiatori è abrogata.
2 La modifica di altri atti normativi è disciplinata nell'allegato 2.
Art. 12 Entrata in vigore
La presente ordinanza entra in vigore l'8 febbraio 2021.
12	[RU 2020 2737, 3549, 3699, 4513, 6399; 2021 43]
8
818.101.27
Ordinanza COVID-19 provvedimenti nel settore del traffico
internazionale viaggiatori
Allegato 113
(art. 2 cpv. 2)
Elenchi degli Stati e delle regioni con rischio elevato di contagio14
1.	Stati e regioni
Albania
Andorra
Antigua e Barbuda
Bahrein
Barbados
Brasile
Cile
Emirati Arabi Uniti
Estonia
Irlanda
Israele
Kuwait
Lettonia
Libano
Lituania
Lussemburgo
Maldive
Malta
Moldova
Monaco
Montenegro
Paesi Bassi
Perù
Portogallo
Repubblica Ceca
13	Nuovo testo giusta il n. I dell'O del DFI del 24 feb. 2021, in vigore dall'8 mar. 2021
(RU 2021 111).
14	Uno Stato che figura nell'elenco comprende tutte le sue regioni, isole e regioni
d'oltremare, anche se queste non sono elencate separatamente.
9
818.101.27
Lotta contro le malattie
Regno Unito
Saint Vincent e Grenadine
San Marino
Santa Lucia
Seicelle
Serbia
Svezia
Slovacchia
Slovenia
Spagna
Sudafrica
Stati Uniti
2.	Regioni degli Stati limitrofi
Regioni in Francia:
-	Regione Alta Francia
-	Regione Centro-Valle della Loira
-	Regione Isola di Francia
-	Regione Normandia
-	Regione Nuova Aquitania
-	Regione Occitania
-	Regione Paesi della Loira
-	Regione Provenza-Alpi-Costa Azzurra
Regioni in Italia:
-	Regione Abruzzo
-	Regione Campania
-	Regione Emilia Romagna
-	Regione Friuli Venezia Giulia
-	Regione Liguria
-	Regione Marche
-	Regione Molise
-	Regione Puglia
-	Regione Toscana
-	Regione Umbria
10
818.101.27
Ordinanza COVID-19 provvedimenti nel settore del traffico
internazionale viaggiatori
Regioni in Austria:
-	Land Bassa Austria
-	Land Carinzia
-	Land Salisburgo
-	Land Stiria
11
818.101.27
Lotta contro le malattie
Allegato 2
(art. 11 cpv. 2)
Modifica di altri atti normativi
Gli atti normativi seguenti sono modificati come segue:
...15
15 Le mod. possono essere consultate alla RU 2021 61.
12