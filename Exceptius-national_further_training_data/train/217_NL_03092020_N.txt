Besluit van de Minister van Volksgezondheid, Welzijn van 26 augustus 2020, kenmerk 1731231-208945-LZ, houdende wijziging van het Instellingsbesluit Commissie Expertisecentra langdurige zorg in verband met de verlenging van de instellingstermijn
De Minister van Volksgezondheid, Welzijn en Sport,

Besluit:

Artikel I
Het Instellingsbesluit Commissie Expertisecentra langdurige zorg wordt als volgt gewijzigd:

A

In artikel 4 wordt ‘1 januari 2021’ vervangen door ‘1 januari 2022’.

B

In artikel 5 wordt ’31 december 2020’ vervangen door ’31 december 2021’.

C

In artikel 11 wordt ‘1 december 2020’ vervangen door ‘1 december 2021’ en wordt ’31 december 2020’ vervangen door ’31 december 2021’.

D

In artikel 13, tweede lid, wordt ‘1 januari 2021’ vervangen door ‘1 januari 2022’.

Artikel II
Dit besluit treedt in werking met ingang van de eerste dag na de datum van uitgifte van de Staatscourant waarin het wordt geplaatst.

Dit besluit zal met de toelichting in de Staatscourant worden geplaatst.

De Minister van Volksgezondheid, Welzijn en Sport,
H.M. de Jonge

TOELICHTING
Met het besluit van de Minister van Volksgezondheid, Welzijn en Sport van 5 september 2019, kenmerk 1564875-193879-LZ, is de Commissie Expertisecentra langdurige zorg ingesteld.

Deze commissie heeft tot taak het voeren van regie op de inrichting van de (kennis)infrastructuur van specifieke doelgroepen met hoog complexe zorgbehoefte en een laag volume. Het gaat om de realisatie van expertisecentra langdurige zorg, de daarbij behorende Kenniscentra en de zorgaanbieders (satellieten) waarmee de Expertisecentra en Kenniscentra samenwerken.

Het onderhavige besluit voorziet in de verlenging van de instellingstermijn van de commissie met één jaar. Gelet hierop worden ook de benoemingstermijn van de leden en de termijn waarop het eindverslag door de commissie aan de Minister van Volksgezondheid, Welzijn en Sport wordt aangeboden met één jaar verlengd.

De verlenging van de termijn(en) is noodzakelijk, omdat meer tijd nodig blijkt te zijn om de Expertisecentra te realiseren en vanwege vertragingen die COVID-19 gerelateerd zijn.

De Minister van Volksgezondheid, Welzijn en Sport,
H.M. de Jonge