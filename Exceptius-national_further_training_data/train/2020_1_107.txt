Κ.Δ.Π. 107/2020













ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΤΡΙΤΟ
ΜΕΡΟΣ Ι
ΚΑΝΟΝΙΣΤΙΚΕΣ ΔΙΟΙΚΗΤΙΚΕΣ ΠΡΑΞΕΙΣ


Αριθμός 5222
Πέμπτη, 19 Μαρτίου 2020
397
Αριθμός 107



Ο ΠΕΡΙ ΛΟΙΜΟΚΑΘΑΡΣΕΩΣ ΝΟΜΟΣ, ΚΕΦ. 260

Διάταγμα δυνάμει του άρθρου 6(α), (β), (γ) (δ), (ε) και (ζ)
Κεφ. 260. 32(Ι) του 2003.
Ο Υπουργός Υγείας, ασκώντας τις εξουσίες που του παρέχονται από το άρθρο 6(α), (β), (γ), (δ), (ε) και (ζ) του περί Λοιμοκαθάρσεως Νόμου, Κεφ. 260 και οι οποίες του εκχωρήθηκαν με την Απόφαση του Υπουργικού Συμβουλίου με ημερομηνία 10 Μαρτίου 2020, με το παρόν Διάταγμα εκδίδει τους ακόλουθους Κανονισμούς:
Συνοπτικός
Τίτλος.
1. Το παρόν Διάταγμα θα αναφέρεται ως το περί Λοιμοκαθάρσεως (Καθορισμός Μέτρων για Παρεμπόδιση της Εξάπλωσης του Κορωνοϊού CΘVID-19 Διάταγμα (Αρ. 7) του 2020.
Καθορισμός μέτρων με σκοπό την παρεμπόδιση της εξάπλωσης της ασθένειας του κορωνοϊού ΘΘν0-19. Επίσημη Εφημερίδα Παράρτημα Τρίτο (Ι):
2. Επειδή, η προστασία της δημόσιας υγείας και το σύστημα υγειονομικής περίθαλψης αποτελούν ευθύνη της Δημοκρατίας και με σκοπό τον περιορισμό της εξάπλωσης της ασθένειας του κορωνοϊού CΘVID-19, την προστασία της δημόσιας υγείας, αλλά και την αποτροπή πιθανής κατάρρευσης του συστήματος υγείας από τυχόν διασπορά του ιού, λαμβάνοντας υπόψη τις απαιτήσεις σε ανθρώπινο δυναμικό και υλικοτεχνικές υποδομές που θα είναι αναγκαίες για τυχόν αντιμετώπιση της ραγδαίας εξάπλωσης του ιού και επειδή καθίσταται επιβεβλημένη η λήψη πρόσθετων αναγκαίων μέτρων, πέραν των Κανονισμών που είχαν εκδοθεί με το περί Λοιμο- καθάρσεως (Καθορισμός Μέτρων για Παρεμπόδιση της Εξάπλωσης του κορωνοϊού CΘVID - 19, Διάταγμα (Αρ. 6) του 2020 - Κ.Δ.Π. 104/2020, και χωρίς επηρεασμό των Κανονισμών εκείνων με το παρόν Διάταγμα, εκδίδονται οι ακόλουθοι Κανονισμοί οι οποίοι θα ισχύουν από τις 06.00 π.μ. της 20ής Μαρτίου 2020:
18.3.2020.
(α) Όλοι οι ιατροί, οι οποίοι είναι εγγεγραμμένοι στο Ιατρικό Μητρώο κατά την έναρξη της ισχύος του παρόντος Διατάγματος τίθενται υπό τις οδηγίες του Υπουργού Υγείας και εκτελούν τα καθήκοντα που θα τους ανατίθενται.
(β) Όλοι οι νοσηλευτές, οι οποίοι είναι εγγεγραμμένοι στο Μητρώο Νοσηλευτών κατά την έναρξη της ισχύος του παρόντος Διατάγματος τίθενται υπό τις οδηγίες του Υπουργού Υγείας και θα εκτελούν τα καθήκοντα που θα τους ανατίθενται.
(γ) Τα ονόματα των ιατρών και νοσηλευτών που θα τυγχάνουν οδηγιών θα αναρτώνται σε πίνακα στην ιστοσελίδα του Υπουργείου Υγείας, www.moh.gov.cy ή/και θα ενημερώνονται με άλλο τρόπο που θα αποφασίσει ο Υπουργός.
(δ) Τα πρόσωπα που θα τυγχάνουν των οδηγιών θα παρουσιάζονται σε χρόνο που θα καθορίζεται στον πίνακα ή/και κατά την ενημέρωσή τους, ο οποίος χρόνος δεν θα είναι μικρότερος των 24 ωρών από την ώρα δημοσίευσης του πίνακα ή/και ενημέρωσης και σε χώρο που θα καθοριστεί ανά περίπτωση για εκτέλεση των καθηκόντων που θα τους ανατεθούν.
Νοείται ότι, εάν ιατροί και νοσηλευτές των οποίων τα ονόματα αναρτώνται στον κατάλογο εμπίπτουν στις κατηγορίες των ευπαθών ομάδων, όπως έχουν καθοριστεί από το Υπουργείο Υγείας στο Δελτίο Τύπου, ημερομηνίας 16 Μαρτίου 2020, ή/και σε οποιαδήποτε μελλοντική αναθεώρησή του, θα αξιοποιούνται σε άλλα καθήκοντα συναφή με τις εργασίες του Υπουργείου Υγείας, ή θα εξαιρούνται γενικά από καθήκοντα, κατά την κρίση του Υπουργού.
Νοείται περαιτέρω ότι, τα άτομα αυτά υποχρεούνται να συμμορφώνονται με οδηγίες του Υπουργείου Υγείας, οι οποίες εκδίδονται από καιρό εις καιρό και οι οποίες κοινοποιούνται και/ή δημοσιεύονται.
3. Το παρόν Διάταγμα τίθεται σε ισχύ, άμεσα, με τη δημοσίευσή του στην Επίσημη Εφημερίδα της Δημοκρατίας.
ΚΩΝΣΤΑΝΤΙΝΟΣ ΙΩΑΝΝΟΥ, Υπουργός Υγείας.
Τυπώθηκε στο Τυπογραφείο της Κυπριακής Δημοκρατίας
1445 Λευκωσία, Τηλ.: 22405824, Φαξ: 22303175 - www.mof.gov.cy/gpo
Αντίτυπα της Επίσημης Εφημερίδας πωλούνται προς €2,00 το καθένα.
