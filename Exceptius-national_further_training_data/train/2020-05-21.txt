BEK nr 658 af 21/05/2020
Bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19

§ 1

I bekendtgørelse nr. 630 af 17. maj 2020 om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 foretages følgende ændringer:

1. § 1, stk. 2, affattes således:

»Stk. 2. Stk. 1 gælder ikke i private boliger og haver i tilknytning hertil, som kun beboerne råder over. 1. pkt. omfatter ikke gårde og lignende, som beboere fra et større antal boliger råder over.«

2. I § 3 indsættes som stk. 5:

»Stk. 5. §§ 1 og 2 gælder ikke for kulturarrangementer med siddende publikum, jf. dog § 1 i bekendtgørelse om forbud mod store forsamlinger i forbindelse med håndteringen af covid-19. 1. pkt. omfatter ikke idrætsarrangementer.«

3. § 5, stk. 2, affattes således:

»Stk. 2. Offentlige kultur- og fritidsinstitutioner, der afholder kulturarrangementer med siddende publikum, museer, kunsthaller, videnspædagogiske aktivitetscentre, akvarier, zoologiske og botaniske anlæg, biblioteker, arkiver og lignende må uanset stk. 1 holde åbent for offentligheden, jf. dog § 8. 1. pkt. omfatter ikke idrætsarrangementer.«

4. § 6, stk. 1, nr. 3, ophæves, og i stedet indsættes:

»3) Lokaler, hvor der udøves sports- og fritidsaktiviteter, herunder spillehaller, lege- og badelande, svømmehaller og træningscentre, jf. dog stk. 3. 1. pkt. omfatter ikke museer, kunsthaller, videnspædagogiske aktivitetscentre, akvarier, zoologiske og botaniske anlæg, biblioteker, arkiver og lignende. 1. pkt. omfatter endvidere ikke lokaler med siddende publikum, der anvendes til kulturarrangementer.

4) Lokaler, der anvendes som spillesteder med stående publikum.«

5. § 7, stk. 1, ophæves.

Stk. 2 bliver herefter stk. 1.

6. I § 8, stk. 1, nr. 1, indsættes efter 2. pkt. som nyt punktum:

»Endvidere må der i læsesale og lignende på biblioteker og arkiver samt lokaler med siddende publikum, der anvendes til kulturarrangementer, tillades adgang for 1 person pr. 2 m2 gulvareal.«

§ 2

Bekendtgørelsen træder i kraft ved bekendtgørelsen i Lovtidende.

Sundheds- og Ældreministeriet, den 21. maj 2020

Magnus Heunicke