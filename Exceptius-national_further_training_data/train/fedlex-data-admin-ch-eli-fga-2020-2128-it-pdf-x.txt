Schweizerische Eidgenossenschaft
Confédération suisse
Confederazione Svizzera
Confederaziun svizra
FF 2020
www.dirittofederale.admin.ch
La versione elettronica firmata
è quella determinante
H
Decreto federale
sul programma di legislatura 2019-2023
del 21 settembre 2020
L'Assemblea federale della Confederazione Svizzera,
visto l'articolo 173 capoverso 1 lettera g della Costituzione federale1;
visto l'articolo 146 capoverso 1 della legge del 13 dicembre 20022 sul Parlamento;
visto il messaggio del Consiglio federale del 29 gennaio 20203,
decreta:
Sezione 1: Indirizzi politici
Art. 1
Nella legislatura 2019-2023 la politica della Confederazione si basa sugli indirizzi
seguenti; ai fini della loro attuazione sono presi in considerazione anche gli inse-
gnamenti tratti dalla pandemia di COVID-19:
1.	La Svizzera assicura la sua prosperità e sfrutta le opportunità offerte dalla
digitalizzazione e dallo sviluppo sostenibile (sezione 2).
2.	La Svizzera promuove la coesione nazionale e contribuisce a rafforzare la
collaborazione internazionale (sezione 3).
3.	La Svizzera si adopera per la sicurezza, si impegna per la protezione del
clima e delle basi naturali della vita e agisce come partner affidabile nel con-
testo mondiale (sezione 4).
Sezione 2:
La Svizzera assicura la sua prosperità e sfrutta le opportunità offerte
dalla digitalizzazione e dallo sviluppo sostenibile
Art. 2	Obiettivo 1: la Svizzera provvede all'equilibrio delle finanze federali
e a un ordinamento finanziario stabile
Per raggiungere l'obiettivo 1 devono essere presi i provvedimenti seguenti:
1 RS 101
2 RS 171.10
3 FF 2020 1565
2019-2245
7365
FF 2020
1.	Adozione del messaggio relativo alla legge federale concernente agevola-
zioni amministrative e misure di sgravio del bilancio della Confederazione
(riforme strutturali).
2.	Adozione del rapporto concernente il riesame della ripartizione dei compiti e
della responsabilità finanziaria tra Confederazione e Cantoni (progetto rela-
tivo alla ripartizione dei compiti II).
3.	Il Consiglio federale sottopone al Parlamento un messaggio concernente la
gestione delle spese straordinarie connesse con la COVID-19 che non pre-
veda il ricorso ad aumenti delle imposte o a programmi di sgravio.
Art. 3 Obiettivo 2: la Confederazione fornisce le sue prestazioni statali in
modo efficiente e il più possibile digitale
Per raggiungere l'obiettivo 2 devono essere presi i provvedimenti seguenti:
4.	Adozione del messaggio relativo alla legge federale concernente l'impiego
di mezzi elettronici nell'amministrazione.
5.	Attuazione della «Strategia di e-government Svizzera 2020-2023».
6.	Adozione del messaggio concernente la revisione totale della legge del
18 marzo 20054 sulle dogane.
7.	Adozione della strategia per il personale dell'Amministrazione federale
2020-2023.
8.	Introduzione di una verifica periodica dei compiti della Confederazione.
Art. 4	Obiettivo 3: la Svizzera provvede a condizioni generali economiche
il più possibile stabili nonché che promuovano l'innovazione nell'era
digitale e promuove il potenziale della manodopera indigena
Per raggiungere l'obiettivo 3 devono essere presi i provvedimenti seguenti:
9.	Adozione del messaggio concernente la modifica dell'imposta preventiva
(rafforzamento del mercato dei capitali di terzi).
10.	Adozione del messaggio concernente la modifica del Codice civile svizzero5
(Successione d'imprese).
11.	Adozione del messaggio concernente la legge federale sullo sgravio ammini-
strativo delle imprese.
12.	Adozione del messaggio concernente il rafforzamento della piazza economi-
ca svizzera.
13.	Adozione del messaggio concernente l'introduzione dell'imposizione indi-
viduale.
14.	Adozione del messaggio concernente la promozione della piazza economica
negli anni 2024-2027.
4	RS 631.0
5	RS 210
7366
FF 2020
15.	Adozione del rapporto sulla Strategia per una piazza finanziaria e fiscale
svizzera competitiva.
16.	Elaborazione di una strategia per la messa in atto di una governance digitale
solida sul piano nazionale e internazionale, che sfrutti le opportunità offerte
dalla digitalizzazione e riduca al minimo i rischi per la democrazia, la prote-
zione dei dati e la sicurezza, in particolare quelli derivanti dai megadati.
17.	Adozione di una strategia nazionale, con la collaborazione dei Cantoni, che
assicuri la conciliabilità tra famiglia e lavoro.
Art. 5 Obiettivo 4: la Svizzera contribuisce a un solido ordinamento
economico mondiale e garantisce all'economia svizzera l'accesso ai
mercati internazionali e al mercato interno dell'UE
Per raggiungere l'obiettivo 4 devono essere presi i provvedimenti seguenti:
18.	Adozione dell'ordinanza concernente l'attuazione di Basilea III finale:
modifica dell'ordinanza del 1° giugno 20126 sui fondi propri.
19.	Discussione di principio sulle sfide fiscali dell'economia digitalizzata - Pro-
getto OCSE per misure consensuali e a lungo termine.
20.	Adozione del messaggio concernente la modifica delle basi giuridiche dello
scambio automatico di informazioni.
Art. 6	Obiettivo 5: la Svizzera mantiene una posizione di spicco
nei settori della formazione, della ricerca e dell'innovazione
e sfrutta le opportunità offerte dalla digitalizzazione
Per raggiungere l'obiettivo 5 devono essere presi i provvedimenti seguenti:
21.	Ulteriore sviluppo della strategia «Svizzera digitale».
22.	Adozione del Piano direttore per il rafforzamento della ricerca e della tecno-
logia in biomedicina 2020-2025.
23.	Adozione del messaggio sulla promozione dell'educazione, della ricerca e
dell'innovazione per gli anni 2021-2024 (messaggio ERI).
24.	Elaborazione di una strategia che incentivi la conservazione e la creazione di
posti di apprendistato.
25.	Adozione del messaggio concernente il finanziamento della partecipazione
svizzera alle misure dell'Unione europea nel settore della ricerca e dell'inno-
vazione negli anni 2021-2027 (pacchetto Orizzonte).
26.	Adozione del messaggio concernente il finanziamento della partecipazione a
pieno titolo della Svizzera al Programma dell'UE per l'istruzione, la gioven-
tù e lo sport negli anni 2021-2027 (Erasmus+).
6 RS 952.03
7367
FF 2020
27.	Mandato negoziale per la partecipazione della Svizzera alle misure
dell'Unione europea nel settore della ricerca e dell'innovazione negli an-
ni 2021-2027 (pacchetto Orizzonte).
28.	Mandato negoziale per l'associazione della Svizzera al programma di for-
mazione europeo 2021-2027 (Erasmus).
29.	Elaborazione di una strategia di inclusione e di promozione dell'accesso
senza barriere grazie alle opportunità offerte dalla digitalizzazione.
30.	Adozione di una strategia concernente il lancio di programmi globali di for-
mazione e di ricerca.
Art. 7	Obiettivo 6: la Svizzera si impegna affinché le infrastrutture di
trasporto e TIC siano affidabili e dispongano di un finanziamento
solido
Per raggiungere l'obiettivo 6 devono essere presi i provvedimenti seguenti:
31.	Adozione del messaggio concernente il limite di spesa 2024-2027 per le
strade nazionali, la fase di potenziamento 2023 e il credito d'impegno.
32.	Adozione del messaggio concernente il finanziamento dell'esercizio, del
mantenimento della qualità e dei compiti sistemici dell'infrastruttura ferro-
viaria nonché degli impianti privati per il traffico merci ferroviario negli an-
ni 2021-2024.
33.	Adozione del Piano settoriale dei trasporti, Parte programmatica.
34.	Garanzia di una dotazione di base ottimale di infrastrutture TIC (Tecnologie
d'informazione e di telecomunicazione) in tutte le regioni della Svizzera.
Sezione 3:
La Svizzera promuove la coesione nazionale e contribuisce a rafforzare
la collaborazione internazionale
Art. 8	Obiettivo 7: la Svizzera rafforza la coesione delle regioni e
promuove la comprensione tra le differenti culture e i gruppi
linguistici
Per raggiungere l'obiettivo 7 devono essere presi i provvedimenti seguenti:
35.	Adozione del rapporto sulla promozione del plurilinguismo in seno all'Am-
ministrazione federale.
36.	Adozione del messaggio concernente la promozione della cultura per il pe-
riodo 2021-2024 (Messaggio sulla cultura 2021-2024).
37.	Adozione del messaggio concernente la formazione politica delle giovani
generazioni, con la collaborazione dei Cantoni.
38.	Adozione del piano d'azione per la promozione del plurilinguismo e delle
lezioni sulla lingua e la cultura d'origine, con la collaborazione dei Cantoni.
7368
FF 2020
39.	Adozione del rapporto sulle condizioni generali di un'esposizione nazionale.
40.	Mandato negoziale per la partecipazione della Svizzera al programma cultu-
rale dell'UE 2021-2027 (CreativeEurope).
Art. 9 Obiettivo 8: la Svizzera promuove la coesione sociale e il rispetto
della parità dei sessi
Per raggiungere l'obiettivo 8 devono essere presi i provvedimenti seguenti:
41.	Adozione di una Strategia nazionale per la parità tra donne e uomini 2020-
2023.
42.	Adozione di un piano d'intervento nazionale per l'attuazione della Conven-
zione del Consiglio d'Europa sulla prevenzione e la lotta contro la violenza
nei confronti delle donne e la violenza domestica (Convenzione di Istanbul).
43.	Adozione del messaggio concernente l'agevolazione della conciliabilità tra
famiglia e lavoro, con la collaborazione dei Cantoni.
Art. 10	Obiettivo 9: la Svizzera riforma le proprie opere sociali e ne assicura
il finanziamento a lungo termine
Per raggiungere l'obiettivo 9 devono essere presi i provvedimenti seguenti:
44.	Adozione del messaggio concernente la riforma della legge federale del
25 giugno 19827 sulla previdenza professionale per la vecchiaia, i superstiti
e l'invalidità.
45.	Adozione di un rapporto sulle ripercussioni a lungo termine dello sviluppo
demografico sui rapporti tra le generazioni nonché sui diversi ambiti della
politica, comprensivo di un elenco dei relativi settori d'intervento.
Art. 11	Obiettivo 10: la Svizzera si adopera a favore
di un approvvigionamento sanitario di qualità e finanziariamente
sopportabile, di un contesto di promozione della salute e
di un sistema di prevenzione efficace
Per raggiungere l'obiettivo 10 devono essere presi i provvedimenti seguenti:
46.	Adozione del messaggio concernente la revisione parziale della legge fede-
rale del 18 marzo 19948 sull'assicurazione malattie: misure di contenimento
dei costi - pacchetto 2; e attuazione della revisione parziale della LAMal:
misure di contenimento dei costi - pacchetto 1.
47.	Adozione di un avamprogetto di modifica della legge federale del 28 set-
tembre 2012 sulla lotta contro le malattie trasmissibili dell'essere umano
(Legge sulle epidemie).
48.	Adozione di un piano d'intervento per l'attuazione della trasformazione digi-
tale nel settore della sanità.
7	RS 831.40
8	RS 832.10
7369
FF 2020
49.	Adozione di misure che garantiscano a lungo termine l'approvvigionamento
di agenti terapeutici.
50.	Adozione del messaggio concernente l'introduzione della carta elettronica
del paziente.
Art. 12 Obiettivo 11: la Svizzera si impegna per porre in atto riforme volte
a rafforzare la cooperazione multilaterale, intensifica in modo mirato
il proprio impegno nella collaborazione internazionale e si adopera
a favore di condizioni generali ottimali quale Stato ospitante
di organizzazioni internazionali
Per raggiungere l'obiettivo 11 devono essere presi i provvedimenti seguenti:
51.	Adozione della strategia di politica estera 2020-2023.
52.	Adozione del messaggio sulla strategia concernente la cooperazione interna-
zionale 2021-2024.
53.	Adozione del messaggio concernente le misure per rafforzare il ruolo della
Svizzera quale Stato ospitante nel periodo 2024-2027.
Art. 13	Obiettivo 12: la Svizzera ha relazioni regolamentate con l'UE
Per raggiungere l'obiettivo 12 devono essere presi i provvedimenti seguenti:
54.	Adozione del messaggio sull'Accordo istituzionale tra la Svizzera e l'UE.
Sezione 4:
La Svizzera si adopera per la sicurezza, si impegna per la protezione
del clima e delle basi naturali della vita e agisce come partner affidabile
nel contesto mondiale
Art. 14	Obiettivo 13: la Svizzera dirige la migrazione, ne utilizza
il potenziale economico e sociale e si adopera a favore della
collaborazione internazionale
Per raggiungere l'obiettivo 13 devono essere presi i provvedimenti seguenti:
55.	Decisioni del Consiglio federale circa il recepimento di diversi sviluppi
dell'acquis di Schengen e Dublino, previo adempimento dei necessari requi-
siti costituzionali.
56.	Adozione del messaggio relativo alla conclusione di un accordo aggiuntivo
con l'UE relativo al regolamento UE che istituisce lo strumento di sostegno
finanziario per la gestione delle frontiere e i visti (BMVI) e adozione del
messaggio relativo al recepimento di tale regolamento.
7370
FF 2020
Art. 15 Obiettivo 14: la Svizzera previene la violenza, la criminalità
e il terrorismo e li combatte efficacemente
Per raggiungere l'obiettivo 14 devono essere presi i provvedimenti seguenti:
57.	Adozione del messaggio concernente la modifica della legge del 20 giugno
20039 sui profili del DNA.
58.	Adozione del messaggio concernente l'approvazione degli accordi con l'UE
su Prum ed Eurodac nonché dell'accordo con gli Stati Uniti per rafforzare la
cooperazione al fine di prevenire e combattere crimini gravi.
Art. 16	Obiettivo 15: la Svizzera è al corrente delle minacce alla propria
sicurezza e dispone degli strumenti necessari per fronteggiarle in
modo efficace
Per raggiungere l'obiettivo 15 devono essere presi i provvedimenti seguenti:
59.	Adozione del rapporto sulla politica di sicurezza della Svizzera.
60.	Adozione del rapporto «Analisi e valutazione globali dei rischi per la Sviz-
zera».
61.	Adozione dei messaggi sull'esercito 2020, 2021, 2022 e 2023.
62.	Adozione del messaggio concernente la modifica della legge militare del
3 febbraio 199510 e dell'organizzazione dell'esercito del 18 marzo 201611.
63.	Aggiornamento della Strategia nazionale per la protezione delle infrastruttu-
re critiche.
64.	Ammodernamento degli strumenti di protezione della popolazione dalle mi-
nacce provenienti dallo spazio aereo.
Art. 17 Obiettivo 16: la Svizzera fa un uso rispettoso del suolo e delle
risorse naturali, assicura un approvvigionamento energetico durevole
nonché ininterrotto e promuove una filiera agroalimentare
sostenibile
Per raggiungere l'obiettivo 16 devono essere presi i provvedimenti seguenti:
65.	Adozione del Piano settoriale delle superfici per l'avvicendamento delle col-
ture (SAC).
66.	Adozione del messaggio concernente la modifica della legge del 23 marzo
200712 sull'approvvigionamento elettrico.
67.	Adozione del messaggio concernente la modifica della legge del 30 set-
tembre 201613 sull'energia.
9	RS 363
10	RS 510.10
11	RS 513.1
12	RS 734.7
13	RS 730.0
7371
FF 2020
68.	Adozione del messaggio concernente la nuova legge sull'approvvigiona-
mento di gas.
69.	Adozione del messaggio concernente l'accordo sull'energia elettrica con
l'UE.
70.	Adozione del messaggio concernente la Politica agricola 2022+.
71.	Promozione della ricerca agraria con l'obiettivo in particolare di prevenire le
conseguenze dei cambiamenti climatici e della crescente scarsità di risorse
naturali.
Art. 18 Obiettivo 17: la Svizzera si adopera a livello nazionale
e internazionale a favore di una politica ambientale efficace
e contribuisce al raggiungimento degli obiettivi concordati
sul piano internazionale e a preservare la biodiversità
Per raggiungere l'obiettivo 17 devono essere presi i provvedimenti seguenti:
72.	Adozione della Strategia per uno sviluppo sostenibile 2030 e del relativo
piano d'azione 2020-2030.
73.	Adozione della Strategia climatica 2050.
74.	Adozione del primo rapporto sul piano d'azione per la biodiversità e sulla
sua prosecuzione.
75.	Elaborazione delle disposizioni esecutive per l'attuazione della legge sul
CO2 riveduta per il periodo successivo al 2020.
76.	Elaborazione di una nuova strategia di adeguamento al cambiamento clima-
tico in Svizzera per il 2020 e gli anni a seguire, comprensiva di un'analisi
delle conseguenze sotto il profilo dei costi.
Art. 19	Obiettivo 18: la Confederazione affronta i ciberrischi
e sostiene e adotta provvedimenti volti a proteggere la cittadinanza
e le infrastrutture critiche
Per raggiungere l'obiettivo 18 devono essere presi i provvedimenti seguenti:
77.	Attuazione della Strategia nazionale per la protezione della Svizzera contro i
cyber-rischi (SNPC) 2018-2022 e del relativo piano di attuazione.
Sezione 5: Disposizioni finali
Art. 20	Attuazione del programma di legislatura
1	Il Consiglio federale sottopone tempestivamente all'Assemblea federale i disegni
di atti legislativi necessari per raggiungere gli obiettivi.
2	Indica ogni volta nei suoi obiettivi annuali quando saranno sottoposti i relativi
messaggi.
7372
FF 2020
Art. 21 Raggiungimento degli obiettivi
1 Per verificare il grado di raggiungimento degli obiettivi sono utilizzati gli indica-
tori elencati nell'allegato 4 del messaggio sul programma di legislatura 2019-2023.
2 Il rapporto di gestione del Consiglio federale riferisce sul grado di raggiungimento
degli obiettivi.
Art. 22	Referendum
Il presente decreto non sottostà a referendum.
Consiglio degli Stati, 17 settembre 2020 Consiglio nazionale, 21 settembre 2020
Il presidente: Hans Stockli	La presidente: Isabelle Moret
La segretaria: Martina Buol	Il segretario: Pierre-Hervé Freléchoz
7373
FF 2020
7374