BEK nr 1610 af 12/11/2020
Bekendtgørelse om ændring af bekendtgørelse om krav om mundbind m.v. på serveringssteder, i detailhandlen, kultur- og kirkeinstitutioner, idræts- og foreningsfaciliteter og på uddannelsesinstitutioner i forbindelse med håndtering af covid-19

§ 1

I bekendtgørelse nr. 1534 af 28. oktober 2020 om krav om mundbind m.v. på serveringssteder, i detailhandlen, kultur- og kirkeinstitutioner, idræts- og foreningsfaciliteter og på uddannelsesinstitutioner i forbindelse med håndtering af covid-19 foretages følgende ændringer:

1. Bekendtgørelsens titel affattes således:

»Bekendtgørelse om krav om mundbind m.v. på serveringssteder, i detailhandlen, kultur- og kirkeinstitutioner, idræts- og foreningsfaciliteter, i jobcentre, i borgerservicecentre og på uddannelsesinstitutioner i forbindelse med håndtering af covid-19«.

2. Indledningen affattes således:

»I medfør af § 6 a, § 12 b, § 22 og § 29, stk. 2, i lov om foranstaltninger mod smitsomme og andre overførbare sygdomme, jf. lovbekendtgørelse nr. 1444 af 1. oktober 2020, og efter forhandling med børne- og undervisningsministeren, erhvervsministeren, kirkeministeren, kulturministeren, transportministeren, uddannelses- og forskningsministeren og udlændinge- og integrationsministeren, fastsættes:«

3. I § 1, stk. 1, nr. 2, indsættes efter »arkader«: », steder, der sælger mad og drikkevarer, der ikke indtages på salgsstedet (take-away),«.

4. I § 1, stk. 1, indsættes som nr. 5 og 6:

»5) Jobcentre.

6) Borgerservicecentre.«

5. I § 2, stk. 1, indsættes efter »ungdomsuddannelser,«: »danskuddannelse for voksne udlændinge m.fl.,«.

6. I § 2, stk. 2, indsættes efter »ungdomsuddannelser,«: »danskuddannelse for voksne udlændinge m.fl.,«.

7. § 2, stk. 3, affattes således:

»Stk. 3. Uddannelsesinstitutioner m.v. omfattet af stk. 1 kan bortvise elever, kursister, deltagere, studerende, oplægsholdere, besøgende og andre personer, der er tilknyttet, men ikke ansat ved den pågældende uddannelsesinstitution m.v., der uberettiget undlader at bære mundbind eller visir efter stk. 1, nr. 1 og 2.«

8. § 2, stk. 4, affattes således:

»Stk. 4. Lærere og undervisere m.v. på forberedende uddannelsestilbud, ungdomsuddannelser, danskuddannelse for voksne udlændinge m.fl., voksen- og efteruddannelser, videregående uddannelser, Folkeuniversitetet, daghøjskoler, aftenskoler, musik- og kulturskoler, køreskoler samt folkehøjskoler m.v., har ret til at anvende mundbind eller visir, når de befinder sig indendørs på uddannelsesinstitutionen m.v.«

9. I § 5, nr. 1, indsættes efter »§ 3, stk. 1«: », medmindre der er tale om lokaler, hvorfra der udøves både servering og detailsalg (samdrift), jf. § 25 i lov om restaurationsvirksomhed og alkoholbevilling m.v., når omsætningen hovedsagelig stammer fra detailsalg, som f.eks. conveniencebutikker, tankstationer eller bagerbutikker, hvor der er opstillet højborde eller serveringsdiske uden mulighed for at sidde ned«.

10. I § 5 indsættes som nr. 6:

»6) Hvis børn og unge eller personer med psykisk eller fysisk funktionsnedsættelse af forskellige årsager skal trøstes eller bliver skræmt over brugen af mundbind eller visir.«

11. I § 7, nr. 2, indsættes efter »jf. dog«: »§ 3, stk. 2,«.

12. I § 7, nr. 3, udgår »§ 3, stk. 2,«.

13. I § 7 indsættes som nr. 6:

»6) Det skal sikres, at borgere, der undtagelsesvis ikke har medbragt mundbind m.v. ved fremmøde i jobcentret omfattet af § 1, stk. 1, nr. 5, og borgerservicecentre omfattet af § 1, stk. 1, nr. 6, som har pligt til at møde op i jobcentret eller borgerservicecenteret, men som ikke med rimelighed i situationen kan fremskaffe mundbind m.v., vederlagsfrit kan få udleveret mundbind til brug for den konkrete situation.«

§ 2

Bekendtgørelsen træder i kraft den 16. november 2020.

Sundheds- og Ældreministeriet, den 12. november 2020

Magnus Heunicke

