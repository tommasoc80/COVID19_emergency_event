Förordning
om ändring i förordningen (2016:706) om 
utbildningsbidrag för kompletterande pedagogisk 
utbildning som leder till ämneslärarexamen för personer 
som har en examen på forskarnivå
Utfärdad den 23 april 2020
Regeringen föreskriver i fråga om förordningen (2016:706) om utbildningsbidrag för kompletterande pedagogisk utbildning som leder till ämneslärarexamen för personer som har en examen på forskarnivå
dels att 1, 8, 10, 11 och 19 §§ ska ha följande lydelse,
dels att det ska införas en ny paragraf, 12 a §, och närmast före 12 a § en 
ny rubrik av följande lydelse.
1 § Utbildningsbidrag får enligt denna förordning lämnas till den som deltar i utbildning enligt förordningen (2016:705) om kompletterande pedagogisk utbildning som leder till ämneslärarexamen för personer som har en 
examen på forskarnivå.
Bestämmelser om utbildningsbidrag vid frånvaro från utbildningen finns 
i 9−12 §§. Bestämmelser om utbildningsbidrag när det saknas möjlighet att 
bedriva studier finns i 12 a §.
8 § Om det till en studerande lämnas utbildningsbidrag enligt 9 eller 12 a § 
när det för samma tid dessförinnan har beviljats bidrag för studier enligt 5 §, 
ska den tid som den studerande är frånvarande eller saknar möjlighet att 
bedriva studier inte räknas in i det sammanlagda antalet månader enligt 
5 och 6 §§.
10 § Utbildningsbidrag får lämnas enligt 9 § vid frånvaro
1. på grund av sjukdom varvid 3 kap. 26 och 28−32 §§ studiestödsförordningen (2000:655) ska tillämpas,
2. för en studerande som är förälder för tillfällig vård av barn i situationer
som anges i 13 kap. socialförsäkringsbalken eller i sådana föreskrifter som 
avses i 2 kap. 5 a § samma balk,
3. för en studerande som är förälder i samband med att den studerandes
barn under 18 år har avlidit, och
4. för vård av närstående enligt 47 kap. 3 och 4 §§ socialförsäkringsbalken.
11 § Utbildningsbidrag får lämnas enligt 10 § första stycket 1 under sammanlagt högst tolv månader.
Utbildningsbidrag får lämnas enligt 10 § första stycket 2 under längst den 
tid per kalenderår och barn som anges i 13 kap. socialförsäkringsbalken eller 
i sådana föreskrifter som avses i 2 kap. 5 a § samma balk. 
Utbildningsbidrag får lämnas enligt 10 § första stycket 3 under högst två SFS 2020:250
veckor per barn och gäller tidigast från och med dagen efter den dag då 
barnet har avlidit och senast den dag som infaller 90 dagar efter den dag då 
barnet har avlidit.
Utbildningsbidrag får lämnas enligt 10 § första stycket 4 under högst 240 
dagar för vård av en person som avses i 47 kap. 4 § socialförsäkringsbalken 
och i högst 100 dagar för varje annan person som vårdas.
Fortsatt bidrag när det saknas möjlighet att bedriva studier
12 a § En studerande har rätt att behålla utbildningsbidraget om åtgärder 
för att förhindra spridningen av det virus som orsakar sjukdomen covid-19 
innebär att den studerande saknar möjlighet att bedriva sina studier på grund 
av
1. att en högskola inte kan erbjuda utbildning, eller
2. andra omständigheter som den studerande inte kan råda över.
19 § En studerande som har utbildningsbidrag och som gör uppehåll i utbildningen på grund av tillfällig vård av barn ska, när vården har avslutats, 
lämna en försäkran till högskolan om att han eller hon under vårdtiden har 
varit förhindrad att studera på grund av tillfällig vård av barn.
Om vårdperiodens längd överstiger sju dagar, ska den studerande från och 
med den åttonde vårddagen med läkarintyg styrka att uppehållet i studierna 
beror på en sådan situation som anges i 13 kap. socialförsäkringsbalken. 
Kravet på läkarintyg ska dock inte tillämpas om situationen är sådan att ett 
läkarintyg inte hade krävts för rätt till tillfällig föräldrapenning enligt 
socialförsäkringsbalken. Vid beräkning av vårdperiodens längd motsvarar 
en kalendervecka sju vårddagar.
Denna förordning träder i kraft den 25 april 2020.
På regeringens vägnar
ANNA EKSTRÖM
Eva Lenberg
(Utbildningsdepartementet