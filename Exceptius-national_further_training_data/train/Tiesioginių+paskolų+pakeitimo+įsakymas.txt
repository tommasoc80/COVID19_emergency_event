



LIETUVOS RESPUBLIKOS EKONOMIKOS IR INOVACIJŲ MINISTRAS

įsakymas
DĖL LIETUVOS RESPUBLIKOS EKONOMIKOS IR INOVACIJŲ MINISTRO  2021 M. SAUSIO 19 D. ĮSAKYMO NR. 4-45 „DĖL SKATINAMOSIOS FINANSINĖS PRIEMONĖS „TIESIOGINĖS COVID-19 PASKOLOS“ SCHEMOS PATVIRTINIMO“ PAKEITIMO

2021 m. kovo 9 d. Nr. 4-175
Vilnius

1. P a k e i č i u Skatinamosios finansinės priemonės „Tiesioginės COVID-19 paskolos“ schemą, patvirtintą Lietuvos Respublikos ekonomikos ir inovacijų ministro 2021 m. sausio 19 d. įsakymu Nr. 4-45 „Dėl Skatinamosios finansinės priemonės „Tiesioginės COVID-19 paskolos“ schemos patvirtinimo“:
1.1. Pakeičiu 1.4 papunktį ir jį išdėstau taip:



„1.4. 2020 m. gruodžio 23 d. Europos Komisijos sprendimas Nr. C(2020) 9632 dėl valstybės pagalbos „SA.60379 (2020/N) – Lietuva. Tiesioginės COVID-19 paskolos“ su paskutiniais pakeitimais, padarytais 2021 m. sausio 18 d. Europos Komisijos sprendimu Nr. C(2021) 360 dėl valstybės pagalbos „Valstybės pagalba SA.61067(2021/N) – Lietuva COVID-19: Pakeitimas SA.60379 (2020/N) – Lietuva – COVID-19: Tiesioginės COVID-19 paskolos“.“

1.2. Pakeičiu 5.1.6 papunktį ir jį išdėstau taip:



„5.1.6. kurie paraiškos pateikimo metu yra pateikę valstybės įmonei Registrų centrui 2019 m. finansinių ataskaitų rinkinį, kuriame būtų detaliai atskleista nuosavo kapitalo sudėtis. Jei Paskolos gavėjas priklauso įmonių grupei, kaip tai apibrėžta Lietuvos Respublikos įmonių grupių konsoliduotosios finansinės atskaitomybės įstatyme, valstybės įmonei Registrų centrui turi būti pateiktas 2019 m.  įmonių grupės konsoliduotųjų finansinių ataskaitų rinkinys, kuriame būtų detaliai atskleista nuosavo kapitalo sudėtis. Jei dėl paskolos kreipiasi verslininkas, jis turi pateikti finansinius dokumentus, pagal kuriuos būtų galima nustatyti apyvartos kritimą. Tuo atveju, jei Paskolos gavėjas ir (ar) įmonių grupės, kuriai priklauso Paskolos gavėjas, įmonės, įskaitant Paskolos gavėją, sudaro metinių finansinių ataskaitų rinkinį kita data (ne 2019 m. gruodžio 31 d.), Paskolos gavėjo ir (ar) įmonių grupės įmonių, įskaitant Paskolos gavėją, sudarytas ir patvirtintas 2019 m. gruodžio 31 d. metinių finansinių ataskaitų rinkinys turi būti pateikiamas Paskolos davėjui. Jei Paskolos gavėjas ir (ar) įmonių grupės įmonės, įskaitant Paskolos gavėją, nesudaro 2019 m. gruodžio 31 d. konsoliduotųjų finansinių ataskaitų rinkinio Lietuvos Respublikoje arba Paskolos gavėjo įmonių grupės įmonės yra registruotos ne Lietuvos Respublikoje, patvirtintas 2019 m. gruodžio 31 d. konsoliduotųjų finansinių ataskaitų rinkinys arba įmonių grupės įmonių, registruotų ne Lietuvos Respublikoje, patvirtintas 2019 m. gruodžio 31 d. metinių finansinių ataskaitų rinkinys turi būti pateikiamas Paskolos davėjui;“.

1.3. Pakeičiu 8.2 papunktį ir jį išdėstau taip:



„8.2. Didžiausia Paskolos gavėjui suteikiamos Paskolos suma apskaičiuojama laikantis šių nuostatų:
8.2.1. registravusiems veiklą iki 2019 m. sausio 1 d. Paskolos suma turi neviršyti dvigubos Paskolos gavėjo darbuotojams, remiantis 2019 m. faktiniais duomenimis, apskaičiuotos darbo užmokesčio su mokesčiais, įskaitant valstybinio socialinio draudimo ir privalomojo sveikatos draudimo įmokas, sumos per metus; 
8.2.2. registravusiems veiklą po 2019 m. sausio 1 d. Paskolos suma negali viršyti numatomos darbo užmokesčio su mokesčiais, įskaitant valstybinio socialinio draudimo ir privalomojo sveikatos draudimo įmokas,  sumos, išmokėtinos per pirmuosius dvejus Paskolos gavėjo veiklos metus, apskaičiuotos remiantis 2019 m. ir 2020 m. faktiniais duomenimis; arba
8.2.3. Paskolos suma neturi viršyti 25 proc. Paskolos gavėjo 2019 m. metinės apyvartos; 
8.2.4. galimos suteikti Paskolos suma apskaičiuojama pagal „Invegos“ patvirtintą metodiką, pagal kurią parengta Paskolos sumos apskaičiavimo skaičiuoklė yra viešai skelbiama „Invegos“ interneto svetainėje www.invega.lt, ir bet kuriuo atveju Paskolos suma negali viršyti 100 000 Eur (vieno šimto tūkstančių eurų).“ 

2. N u s t a t a u, kad:
2.1. šis įsakymas taikomas Skatinamosios finansinės priemonės „Tiesioginės COVID-19 paskolos“ schemos 5 punkte nurodytiems paskolos gavėjams (toliau – paskolos gavėjai), pateikusiems paraiškas po šio įsakymo įsigaliojimo dienos;
2.2. paskolos gavėjai, pateikę paraiškas iki šio įsakymo įsigaliojimo dienos,  kurie  nesudaro 2019 m. gruodžio 31 d. konsoliduotųjų finansinių ataskaitų rinkinio Lietuvos Respublikoje arba paskolos gavėjo įmonių grupės įmonės yra registruotos ne Lietuvos Respublikoje, turi teisę uždarajai akcinei bendrovei „INVESTICIJŲ IR VERSLO GARANTIJOS“ pateikti šio įsakymo 1.2 papunktyje nurodytus dokumentus.



Ekonomikos ir inovacijų ministrė                                                                          Aušrinė Armonaitė
