Schweizerische Eidgenossenschaft
Confédération suisse
Confederazione Svizzera
Confederaziun svizra
FF 2020
www.dirittofederale.admin.ch
La versione elettronica firmata
è quella determinante
Legge federale Disegno
concernente i crediti garantiti da una fideiussione
solidale in seguito al coronavirus
(Legge sulle fideiussioni solidali COVID-19, LFis-COVID-19)
del ...
L'Assemblea federale della Confederazione Svizzera,
visto l'articolo 103 della Costituzione federale1 (Cost.);
visto il messaggio del Consiglio federale del 18 settembre 20202,
decreta:
Sezione 1: Oggetto
Art. 1
La presente legge disciplina:
a.	lo scopo delle fideiussioni solidali concesse secondo l'ordinanza del
25 marzo 20203 sulle fideiussioni solidali COVID-19 (OFis-COVID-19) e
gli impieghi dei fondi non ammessi per la durata di queste fideiussioni;
b.	l'ammortamento dei crediti garantiti secondo l'OFis-COVID-19 e i tassi
d'interesse;
c.	i compiti delle quattro organizzazioni che concedono fideiussioni, ricono-
sciute secondo la legge federale del 6 ottobre 20064 sugli aiuti finanziari alle
organizzazioni che concedono fideiussioni alle piccole e medie imprese,
(organizzazioni che concedono fideiussioni) in materia di gestione, sorve-
glianza e disbrigo delle pratiche relative alle fideiussioni solidali di cui alla
lettera a nonché i loro compiti in materia di prevenzione, lotta e del perse-
guimento degli abusi;
d.	la prevenzione, la lotta e il perseguimento degli abusi in relazione alla con-
cessione di fideiussioni solidali e crediti;
e.	la copertura delle perdite e l'assunzione delle spese amministrative da parte
della Confederazione;
1	RS 101
2	FF 2020 7427
3	RS 951.261
4	RS 951.25
2020-2330
7487
Legge sulle fideiussioni solidali COVID-19
FF 2020
f.	il trasferimento semplificato di crediti alla Banca nazionale svizzera (BNS)
per il rifinanziamento dei mutuanti.
Sezione 2:
Scopo della fideiussione solidale e impieghi non ammessi dei dei fondi
nonché ammortamento e tassi d'interesse
Art. 2	Scopo della fideiussione solidale e impieghi non ammessi dei fondi
1	La fideiussione solidale secondo l'OFis-COVID-195 serve a garantire un credito
concesso per le esigenze di liquidità del mutuatario in seguito all'epidemia di
COVID-19.
2	Sono esclusi per la durata della fideiussione solidale:
a.	la distribuzione di dividendi, il versamento di tantièmes e la restituzione di
apporti di capitale;
b.	la concessione di prestiti o la restituzione di prestiti di soci o persone vicine;
sono però ammessi:
1. il rifinanziamento di scoperti di conto accumulati dal 23 marzo 2020
presso la banca che concede il credito garantito secondo l'OFis-
COVID-19,
2. l'adempimento di obblighi nei confronti di una società del gruppo aven-
te sede in Svizzera, cui il mutuatario si ricollega direttamente o indiret-
tamente, che esistevano prima della nascita della fideiussione solidale,
segnatamente di obblighi ordinari preesistenti di pagamento di interessi
e di ammortamento;
c.	la restituzione di prestiti di gruppo mediante crediti ricevuti secondo l'OFis-
COVID-19; è però ammesso segnatamente l'adempimento di obblighi ordi-
nari preesistenti di pagamento di interessi e di ammortamento all'interno
della struttura di un gruppo;
d.	il trasferimento di fondi derivanti da crediti garantiti secondo l'OFis-
COVID-19 a una società del gruppo non avente sede in Svizzera, cui il mu-
tuatario si ricollega direttamente o indirettamente; è però ammesso segnata-
mente l'adempimento di obblighi ordinari preesistenti di pagamento di inte-
ressi e di ammortamento all'interno della struttura di un gruppo.
3	Il mutuante e il mutuatario escludono per contratto un impiego dei fondi secondo il
capoverso 2.
4	Il mutuatario non può trasferire i diritti e gli obblighi derivanti dalla relazione di
credito. Con il consenso del mutuante è tuttavia ammesso il trasferimento nel quadro
di una ristrutturazione secondo la legge del 3 ottobre 20036 sulla fusione, sempre che
la ristrutturazione sia legata al trasferimento di tutti gli attivi e passivi o almeno della
5	RS 951.261
6	RS 221.301
7488
Legge sulle fideiussioni solidali COVID-19
FF 2020
parte essenziale dell'impresa del mutuatario, oppure a una trasformazione del mu-
tuatario. L'organizzazione che concede fideiussioni è informata sulla ristrutturazione
in forma scritta o per via elettronica.
Art. 3 Durata della fideiussione solidale e ammortamento dei crediti
1	Una fideiussione solidale dura al massimo cinque anni:
a.	dalla firma dell'accordo di credito per un credito secondo l'articolo 3 OFis-
COVID-197;
b.	dalla firma del contratto di fideiussione per un credito secondo l'articolo 4
OFis-COVID-19.
2	I crediti concessi secondo l'OFis-COVID-19 devono essere ammortizzati inte-
gralmente entro cinque anni.
3	Se l'ammortamento del credito entro il termine prescritto comporta gravi difficoltà
per il mutuatario, con il consenso dell'organizzazione che concede fideiussioni il
mutuante può prorogare adeguatamente il termine, ma al massimo fino a dieci anni,
in base a un piano di ammortamento, se in tal modo è presumibilmente possibile
ridurre i rischi finanziari per la Confederazione. Durante il periodo di proroga la
fideiussione solidale resta valida.
Art. 4 Tassi d'interesse
1	Il tasso d'interesse ammonta:
a.	allo 0,0 per cento annuo, per l'importo di credito garantito da una fideiussio-
ne solidale secondo l'articolo 3 OFis-COVID-198;
b.	allo 0,5 per cento annuo in caso di limite sul conto corrente e allo
0,5 per cento annuo in caso di anticipi con scadenza fissa, per l'importo di
credito garantito da una fideiussione solidale secondo l'articolo 4 OFis-
COVID-19;
c.	al tasso fissato nel contratto di credito, per l'importo di credito non garantito
da una fideiussione solidale secondo l'OFis-COVID-19.
2	Su proposta del Dipartimento federale delle finanze (DFF), il Consiglio federale
adegua ogni anno al 31 marzo i tassi d'interesse secondo il capoverso 1 lettere a e b
agli sviluppi del mercato, la prima volta il 31 marzo 2021. Il tasso d'interesse secon-
do il capoverso 1 lettera a ammonta ad almeno lo 0,0 per cento e il tasso d'interesse
secondo il capoverso 1 lettera b ad almeno lo 0,5 per cento. Il DFF consulta preven-
tivamente le banche mutuanti.
7	RS 951.261
8	RS 951.261
7489
Legge sulle fideiussioni solidali COVID-19
FF 2020
Sezione 3:
Compiti delle organizzazioni che concedono fideiussioni e convenzione
con la Confederazione
Art. 5 Compiti delle organizzazioni che concedono fideiussioni
1	In relazione alle fideiussioni solidali concesse secondo l'OFis-COVID-199, le
organizzazioni che concedono fideiussioni hanno i seguenti compiti:
a.	la gestione, la sorveglianza e il disbrigo delle pratiche relative alle fideius-
sioni;
b.	i compiti che sono loro assegnati in materia di prevenzione, lotta e perse-
guimento degli abusi;
c.	i compiti previsti nella convenzione conclusa con la Confederazione.
2	Per adempiere i loro compiti possono:
a.	prendere misure per chiarire i casi sospetti di abuso, in particolare negli
scambi con i mutuanti e i mutuatari nonché con i servizi competenti della
Confederazione e dei Cantoni;
b.	avviare e condurre autonomamente procedimenti civili e penali;
c.	costituirsi accusatori privati in un procedimento penale; hanno tutti i diritti e
gli obblighi che ne derivano.
3	Esercitano la loro attività con la necessaria diligenza, tutelando anche gli interessi
della Confederazione.
Art. 6 Convenzione della Confederazione con le organizzazioni che
concedono fideiussioni
1	Il Dipartimento federale dell'economia, della formazione e della ricerca (DEFR)
stipula con ogni organizzazione che concede fideiussioni una convenzione di diritto
pubblico sulla concessione di fideiussioni per contrastare gli effetti economici
dell'epidemia di COVID-19.
2	La convenzione disciplina in particolare:
a.	il tipo e l'entità delle prestazioni fornite dall'organizzazione che concede fi-
deiussioni in materia di gestione, sorveglianza e disbrigo delle pratiche rela-
tive alle fideiussioni nonché le modalità del ricorso a terzi;
b.	l'indennizzo per le prestazioni di cui alla lettera a nonché per l'aumento del-
le risorse amministrative e il ricorso a terzi;
c.	le disposizioni concernenti i rapporti periodici, i controlli di qualità, la stesu-
ra del preventivo e la contabilità;
d.	la documentazione relativa alle perdite necessaria per il conteggio;
e.	la garanzia della comunicazione dei dati personali e delle informazioni;
9 RS 951.261
7490
Legge sulle fideiussioni solidali COVID-19
FF 2020
f.	le condizioni alle quali si deve sporgere una denuncia penale o rinunciarvi;
g.	i dettagli relativi al consenso alla postergazione del credito e al pagamento
anticipato della fideiussione secondo l'articolo 7;
h.	i dettagli relativi alla gestione dei crediti secondo l'articolo 8;
i.	il coinvolgimento dell'organizzazione che concede fideiussioni nella pre-
venzione, nella lotta e nel perseguimento degli abusi secondo l'articolo 10;
j.	i dettagli delle prescrizioni imposte ai mutuanti in merito all'obbligo di in-
formazione secondo l'articolo 11 capoverso 3;
k.	la procedura in caso di controversie;
l.	la durata minima della convenzione e le successive possibilità di recesso.
Sezione 4:
Gestione, sorveglianza e disbrigo delle pratiche relative alle fideiussioni
solidali nonché prevenzione, lotta e perseguimento degli abusi
Art. 7 Postergazione del credito e pagamento anticipato della fideiussione
solidale
1	La dichiarazione da parte del mutuante di postergazione parziale o integrale di un
credito garantito secondo l'OFis-COVID-1910 è valida soltanto se l'organizzazione
che concede fideiussioni ha previamente acconsentito a tale postergazione.
2	L'organizzazione che concede fideiussioni può acconsentire a una postergazione
del credito nell'ambito di una procedura concordataria, di un risanamento finanziario
extragiudiziale finalizzato al proseguimento della parte essenziale dell'impresa e di
una liquidazione iscritta nel registro di commercio, se sono soddisfatte le seguenti
condizioni:
a.	esiste un piano di risanamento o di liquidazione;
b.	la postergazione del credito riduce presumibilmente i rischi finanziari per la
Confederazione;
c.	si delinea una ripresa finanziaria del mutuatario, in quanto:
1. altri creditori rinunciano in misura considerevole ai loro crediti, o
2. riceve nuovi fondi di entità considerevole per il finanziamento.
3	L'organizzazione che concede fideiussioni può concordare con il mutuante anche il
pagamento anticipato della fideiussione se sono soddisfatte le condizioni di cui al
capoverso 2.
4	Al fine di uniformare la prassi delle organizzazioni che concedono fideiussioni o di
tutelare gli interessi della Confederazione, il Consiglio federale può emanare pre-
scrizioni in materia di postergazione del credito e pagamento anticipato delle fi-
deiussioni.
10 RS 951.261
7491
Legge sulle fideiussioni solidali COVID-19
FF 2020
Art. 8 Gestione dei crediti trasferiti all'organizzazione che concede
fideiussioni
1	Dopo l'escussione della fideiussione da parte del mutuante o il pagamento antici-
pato della fideiussione, nel gestire il credito che le è stato trasferito l'organizzazione
che concede fideiussioni adotta tutte le misure necessarie per recuperare l'importo
versato al mutuante, in particolare:
a.	riscuote le pretese pecuniarie;
b.	respinge le pretese pecuniarie infondate; e
c.	gestisce gli attestati di carenza di beni e di insufficienza del pegno.
2	Se sono soddisfatte le condizioni di cui all'articolo 7 capoverso 2, l'organizzazione
che concede fideiussioni ha la possibilità di postergare parzialmente o integralmente
il credito anche dopo l'escussione della fideiussione da parte del mutuante o il
pagamento anticipato della fideiussione.
3	Se nel singolo caso tale postergazione è considerata inadeguata ai fini di un risa-
namento durevole del mutuatario, l'organizzazione che concede fideiussioni può,
alle stesse condizioni, rinunciare parzialmente al proprio credito.
4	Nell'ambito di una procedura concordataria, su richiesta del mutuatario l'organiz-
zazione che concede fideiussioni può partecipare alle spese per l'onorario del com-
missario (art. 293b e 295 della legge federale dell'11 aprile 188911 sulla esecuzione
e sul fallimento) fino a un importo massimo di 100 000 franchi se in tal modo i
rischi finanziari per la Confederazione presumibilmente non aumentano in maniera
significativa.
5	Se l'esazione dei crediti appare priva di probabilità di successo o il dispendio
amministrativo e le spese dell'organizzazione che concede fideiussioni risultano
sproporzionati rispetto all'importo scoperto, l'organizzazione che concede fideius-
sioni può:
a.	rinunciare, nei confronti del mutuatario, a far valere il credito che le è stato
trasferito;
b.	accettare un concordato con il mutuatario;
c.	cedere al mutuatario attestati di carenza di beni e di insufficienza del pegno
al di sotto del valore nominale.
6	Al fine di uniformare la prassi delle organizzazioni che concedono fideiussioni o di
tutelare gli interessi della Confederazione, il Consiglio federale può emanare pre-
scrizioni in materia di gestione dei crediti trasferiti alle organizzazioni che concedo-
no fideiussioni.
Art. 9 Ricorso a terzi da parte dell'organizzazione che concede fideiussioni
1	Per l'adempimento dei suoi compiti, l'organizzazione che concede fideiussioni può
ricorrere a terzi. Il ricorso a terzi deve essere disciplinato contrattualmente ed essere
7492
11 RS 281.1
Legge sulle fideiussioni solidali COVID-19
FF 2020
conforme alle condizioni di mercato usuali. L'organizzazione che concede fideius-
sioni deve scegliere, istruire e sorvegliare accuratamente i terzi cui fa ricorso.
2	L'organizzazione che concede fideiussioni può mettere a disposizione dei terzi cui
fa ricorso tutti i dati personali e tutte le informazioni secondo l'articolo 11 di cui essi
necessitano per adempiere i loro compiti. Impone loro gli stessi obblighi di mante-
nimento del segreto cui essa stessa è sottoposta.
Art. 10 Prevenzione, lotta e perseguimento degli abusi
Ai fini della prevenzione, della lotta e del perseguimento degli abusi, il DEFR colla-
bora con il DFF, il Controllo federale delle finanze (CDF), gli altri servizi competen-
ti della Confederazione e dei Cantoni e le organizzazioni che concedono fideiussio-
ni.
Art. 11 Trattamento, collegamento e comunicazione di dati personali
e informazioni
1	Le organizzazioni che concedono fideiussioni, i mutuanti, i servizi competenti
della Confederazione e dei Cantoni, il CDF e la BNS possono trattare, collegare tra
loro e comunicarsi i dati personali e le informazioni di cui necessitano per la gestio-
ne, la sorveglianza e il disbrigo delle pratiche relative ai crediti e alle fideiussioni
secondo l'OFis-COVID-1912 e la presente legge nonché per la prevenzione, la lotta e
il perseguimento degli abusi.
2	L'organizzazione che concede fideiussioni può raccogliere i dati personali e le
informazioni di cui necessita per la gestione, la sorveglianza e il disbrigo delle
pratiche relative ai crediti e alle fideiussioni secondo l'OFis-COVID-19 e la presente
legge nonché per la prevenzione, la lotta e il perseguimento degli abusi. I mutuatari
e i loro uffici di revisione nonché le persone e le imprese di cui si avvalgono per le
attività contabili e fiduciarie, come pure i mutuanti, sono tenuti a fornire le informa-
zioni richieste.
3	I mutuanti informano le organizzazioni che concedono fideiussioni, almeno a
cadenza semestrale, conformemente alle loro prescrizioni e mediante il sistema di
trattamento dei dati da esse gestito, sullo stato dei crediti garantiti secondo l'OFis-
COVID-19 nonché sugli arretrati relativi agli ammortamenti e ai pagamenti di
interessi. Le organizzazioni che concedono fideiussioni sottopongono il proprio
sistema di trattamento dei dati a verifiche regolari per accertare che rispetti i requisiti
riconosciuti in materia di sicurezza dei dati. Al riguardo il mutuatario non ha alcun
obbligo di verifica e non si assume alcuna responsabilità.
4	La Segreteria di Stato dell'economia (SECO) e il CDF possono richiedere in
qualsiasi momento alle organizzazioni che concedono fideiussioni i dati personali e
le informazioni di cui esse necessitano per adempiere i loro compiti di controllo,
contabilità e sorveglianza.
12 RS 951.261
7493
Legge sulle fideiussioni solidali COVID-19
FF 2020
5	Il segreto bancario, fiscale, d'ufficio, statistico o delle revisioni non può essere
invocato per il trattamento, il collegamento e la comunicazione dei dati personali e
delle informazioni di cui al presente articolo.
Art. 12 Statistiche; limitazione dell'accesso a dati personali e informazioni
1	La SECO pubblica regolarmente statistiche, in particolare relative a:
a. numero e volume dei crediti garantiti secondo l'OFis-COVID-1913;
b. numero e volume delle fideiussioni escusse e di quelle pagate anticipata-
mente.
2	Ad eccezione dei casi di cui all'articolo 11, non sono resi accessibili i dati persona-
li e le informazioni che contengono quanto segue:
a. l'identità e le coordinate bancarie delle imprese e delle persone che richie-
dono e ricevono un credito;
b. gli importi concessi o rifiutati alle singole imprese e persone.
Sezione 5:
Assunzione delle perdite da fideiussioni e delle spese amministrative da
parte della Confederazione
Art. 13 Assunzione delle perdite da fideiussioni da parte della
Confederazione
1	La Confederazione si assume le perdite da fideiussioni subite dalle organizza-
zioni che concedono fideiussioni in relazione ai crediti garantiti secondo l'OFis-
COVID-1914.
2	Gli elementi determinanti per il calcolo delle perdite che la Confederazione si
assume sono il credito garantito secondo l'articolo 3 capoverso 1 o 4 capoverso 5
OFis-COVID-19, una volta dedotti gli ammortamenti versati, e l'interesse annuo
garantito secondo detti articoli.
Art. 14 Assunzione delle spese amministrative da parte della
Confederazione
1 La Confederazione si assume le spese amministrative sostenute dalle organizzazio-
ni che concedono fideiussioni per la gestione, la sorveglianza e il disbrigo delle
pratiche relative alle fideiussioni concesse secondo l'OFis-COVID-1915 nonché
quelle per la gestione dei crediti ad esse trasferiti e degli attestati di carenza di beni e
di insufficienza del pegno in relazione ai crediti concessi secondo detta ordinanza.
2 Le spese amministrative comprendono anche le spese per:
13 RS 951.261
14 RS 951.261
15 RS 951.261
7494
Legge sulle fideiussioni solidali COVID-19
FF 2020
a. il commissario di cui all'articolo 8 capoverso 4;
b. il ricorso a terzi di cui all'articolo 9;
c.	la prevenzione, la lotta e il perseguimento degli abusi di cui all'articolo 10.
3	Se un'organizzazione che concede fideiussioni distribuisce un eventuale avanzo
netto ai proprietari, nel corso dell'anno successivo la Confederazione riduce la sua
partecipazione alle spese amministrative dell'organizzazione interessata di un im-
porto pari all'avanzo netto distribuito.
Art. 15 Anticipi
La Confederazione versa anticipi dell'80 per cento al massimo delle spese ammini-
strative e dei contributi per la copertura delle perdite previsti annualmente. Essa può
compensare le pretese pecuniarie nei confronti dell'organizzazione che concede
fideiussioni con le pretese di quest'ultima in materia di assunzione delle spese
amministrative e dei contributi per la copertura delle perdite.
Art. 16 Versamento degli importi di credito recuperati
1	L'organizzazione che concede fideiussioni versa semestralmente alla Confedera-
zione gli importi di credito recuperati.
2	Può dedurre dagli importi di credito recuperati le spese usuali sul mercato sostenu-
te per il recupero, ad eccezione delle spese amministrative di cui all'articolo 14.
Art. 17 Fissazione dei contributi per l'assunzione delle perdite da
fideiussioni e delle spese amministrative
1 La SECO fissa l'importo dei contributi per l'assunzione delle perdite da fideiussio-
ni e delle spese amministrative delle organizzazioni che concedono fideiussioni.
2 A tal fine le organizzazioni che concedono fideiussioni presentano regolarmente
alla SECO i loro conteggi e altri documenti di cui necessita per fissare l'importo.
Art. 18 Rapporti al Consiglio federale
Il DEFR informa regolarmente il Consiglio federale sugli impegni della Confedera-
zione e fornisce analisi sul ricorso alle fideiussioni solidali secondo la presente
legge.
7495
Legge sulle fideiussioni solidali COVID-19
FF 2020
Sezione 6:
Trasferimento semplificato dei crediti per il rifinanziamento da parte
della BNS
Art. 19 Requisiti formali
1 La cessione alla BNS dei crediti garantiti secondo l'OFis-COVID-1916 e di altri
crediti di un mutuante nonché il loro ritrasferimento al mutuante stesso non richie-
dono nessuna forma particolare per la loro validità. La BNS disciplina i dati da
trasmettere e la modalità di trasmissione.
2 Il credito è considerato validamente trasferito alla BNS nel momento in cui questa
lo registra nei propri sistemi.
3	Per il ritrasferimento del credito al mutuante fa stato il momento in cui la BNS
registra il ritrasferimento del credito o elimina il credito nei propri sistemi.
4	La BNS conferma al mutuante il totale dei crediti trasferiti. Queste conferme hanno
valore puramente dichiarativo.
Art. 20 Diritti di prelazione e diritti accessori
Tutti i diritti di prelazione e i diritti accessori legati ai crediti trasferiti passano, nel
momento della cessione, alla BNS o, nel momento del ritrasferimento, al mutuante,
a prescindere da disposizioni contrattuali o legali contrarie. Questo vale in partico-
lare per le fideiussioni solidali concesse secondo l'OFis-COVID-1917.
Art. 21 Obbligo e diritto di informazione
1 Indipendentemente da eventuali obblighi contrattuali o legali di mantenimento del
segreto, il mutuante è tenuto a trasmettere alla BNS le informazioni concernenti i
crediti ceduti e a mettere a sua disposizione, su richiesta, tutti i documenti rilevanti,
compresi i contratti di credito.
2 La BNS può inoltre richiedere ai mutuatari, alle organizzazioni che concedono
fideiussioni e ai servizi competenti della Confederazione e dei Cantoni tutte le
informazioni e i documenti necessari all'esecuzione dei propri crediti.
Sezione 7:
Responsabilità, compiti dell'ufficio di revisione, eccedenza dei debiti e
disposizione penale
Art. 22 Responsabilità
I membri dell'organo superiore di amministrazione o di direzione nonché tutte le
persone che si occupano della gestione o della liquidazione del mutuatario rispondo-
no personalmente e in solido verso i creditori dell'impresa, del mutuante, dell'orga-
16 RS 951.261
17 RS 951.261
7496
Legge sulle fideiussioni solidali COVID-19
FF 2020
nizzazione che concede fideiussioni e della Confederazione dei danni da essi causati
in violazione delle disposizioni dell'articolo 2 capoverso 2.
Art. 23 Compiti dell'ufficio di revisione
Qualora, nell'ambito della revisione limitata o ordinaria del conto annuale o di grup-
po, riscontri la violazione di una delle disposizioni dell'articolo 2 capoverso 2,
l'ufficio di revisione del mutuatario impartisce a quest'ultimo un termine ragionevo-
le per ripristinare la situazione conforme. Se questa non è ripristinata entro il termine
impartito, l'ufficio di revisione deve informare la competente organizzazione che
concede fideiussioni.
Art. 24 Perdita di capitale ed eccedenza dei debiti
1 Ai fini del calcolo della copertura del capitale e delle riserve secondo l'articolo 725
capoverso 1 del Codice delle obbligazioni (CO)18 e del calcolo dell'eccedenza dei
debiti secondo l'articolo 725 capoverso 2 CO, i crediti garantiti secondo l'articolo 3
OFis-COVID-1919 non sono considerati capitale di terzi.
2 Il capoverso 1 si applica per analogia a tutte le forme giuridiche soggette all'avviso
legale obbligatorio in caso di perdita di capitale e di eccedenza dei debiti secondo
l'articolo 725 CO.
Art. 25 Disposizione penale
1 È punito con la multa fino a 100 000 franchi chiunque abbia ottenuto un credito
secondo l'OFis-COVID-1920 fornendo intenzionalmente informazioni false oppure
violi una o più disposizioni dell'articolo 2 capoverso 2. È fatta salva l'esistenza di un
reato più grave secondo il Codice penale21.
2 Il perseguimento penale per le contravvenzioni secondo la presente legge si pre-
scrive in sette anni. Questo termine di prescrizione si applica anche alle infrazioni
all'OFis-COVID-19, a condizione che il termine di prescrizione dell'azione non sia
ancora scaduto all'entrata in vigore della presente legge.
3	Gli impiegati della SECO e dell'organizzazione che concede fideiussioni hanno il
diritto di denunciare alle autorità di perseguimento penale o al CDF le contravven-
zioni secondo la presente legge e l'OFis-COVID-19 che hanno constatato o che sono
state loro segnalate nell'ambito della loro attività.
18	RS 220
19	RS 951.261
20	RS 951.261
21	RS 311.0
7497
Legge sulle fideiussioni solidali COVID-19
FF 2020
Sezione 8: Disposizioni finali
Art. 26 Mantenimento delle fideiussioni e delle condizioni quadro
1 L'abrogazione dell'OFis-COVID-1922 e l'entrata in vigore della presente legge
non pregiudicano né la validità delle fideiussioni concesse secondo l'OFis-
COVID-19 né le condizioni quadro per i crediti COVID-19 fino a 500 000 franchi
secondo l'allegato 1 della medesima ordinanza.
2 Se, dopo l'entrata in vigore della presente legge, i fondi sono impiegati per nuovi
investimenti e tale impiego non era ammesso secondo l'OFis-COVID-19 ma è
ammesso secondo la presente legge, esso non costituisce più una violazione del
contratto da parte del mutuatario.
Art. 27 Modifica di altri atti normativi
Le leggi federali qui appresso sono modificate come segue:
1.	Legge federale del 18 giugno 201023 sul numero d'identificazione
delle imprese
Art. 11 cpv. 3, secondo periodo
3	... Fino all'abrogazione della legge del ...24 sulle fideiussioni solidali COVID-19,
l'UST pubblica in Internet i dati relativi alle caratteristiche di base di tutte le unità
IDI senza la loro autorizzazione.
2.	Legge del 17 dicembre 201025 sull'organizzazione della Posta
Art. 3 cpv. 3, secondo periodo
3	... Ha la facoltà di mantenere in essere i crediti concessi secondo l'articolo 19
dell'ordinanza del 25 marzo 202026 sulle fideiussioni solidali COVID-19 al massimo
fino al loro ammortamento integrale secondo l'articolo 3 della legge del ...27 sulle
fideiussioni solidali COVID-19.
22	RS 951.261
23	RS 431.03
24	RS ...
25	RS 783.1
26	RS 951.261
27	RS ...
7498
Legge sulle fideiussioni solidali COVID-19
FF 2020
3.	Legge del 3 ottobre 200328 sulla Banca nazionale
Titolo prima dell'art. 49
Sezione 6:
Obbligo di tutelare il segreto, trattamento di dati personali nonché
scambio di informazioni e responsabilità
Art. 49a Trattamento di dati personali
Per adempiere i propri compiti legali, la Banca nazionale può trattare dati personali,
compresi i dati personali degni di particolare protezione.
Art. 28 Referendum, entrata in vigore e durata di validità
1 La presente legge è dichiarata urgente (art. 165 cpv. 1 Cost.). Sottostà a referen-
dum facoltativo (art. 141 cpv. 1 lett. b Cost.).
2 Fatto salvo il capoverso 3, entra in vigore il [giorno seguente alla sua adozio-
ne/1° gennaio 2021] con effetto sino al 31 dicembre 2032; dopo tale data tutte le
modifiche in essa contenute decadono.
3	L'articolo 12 capoverso 2 entra retroattivamente in vigore il 25 marzo 2020.
28 RS 951.11
7499
Legge sulle fideiussioni solidali COVID-19
FF 2020
7500