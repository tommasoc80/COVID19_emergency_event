| Αναφορικά μ'εμάς | Επικοινωνία
| Αναφορικά μ'εμάς | Επικοινωνία
Έρευνα - Κατάλογος Αποφάσεων Πρωτόδικων Δικαστηρίων - Εμφάνιση Αναφορών (Noteup on) - Αφαίρεση Υπογραμμίσεων
ECLI:CY:DEELEM:2021:3
ΔΙΚΑΣΤΗΡΙΟ ΕΛΕΓΧΟΥ ΕΝΟΙΚΙΑΣΕΩΝ ΛΕΜΕΣΟΥ - ΠΑΦΟΥ
ΤΜΗΜΑ ΛΕΜΕΣΟΥ
Ενώπιον:	Χρ. ΡαγουΖαίου, Προέδρου και
Λ. Μιχαηλίδη και Α. Κωστή, Μελών
Αίτηση αρ.: E22/2019
Μεταξύ:
	•	XXX ΚΟΥΛΟΥΜΑ, από την Λάρνακα
	•	XXX ΚΟΥΛΟΥΜΑ, από την Λάρνακα
Αιτητές και
XXX XXX ΠΑΠΑΔΟΠΟΥΛΟΥ, από την Λεμεσό
Καθ' ης η Αίτηση
Ημερομηνία: 29/01/2021
Εμφανίσεις:
Για τους Αιτητές: κος Σωφρόνιος Σωφρονίου.
Για την Καθ' ης η αίτηση: κκ. Ευαγόρας Αναστασίου & Σια Δ.Ε.Π.Ε.
Α Π Ο Φ Α Σ Η
Με την παρούσα Αίτηση, οι Αιτητές, αξιώνουν την έκδοση από το Δικαστήριο διατάγματος ανάκτησης της κατοχής της οικίας που βρίσκεται στην οδό XXX XXX 31, περιοχή XXX στη Λεμεσό (που στο εξής θα αναφέρεται ως "το μίσθιο"), ιδιοκτησίας των ιδίων, την οποία ενοικιάζει η Καθ' ης η αίτηση.
Οι Αιτητές βασίζουν την απαίτηση τους αυτή στο άρθρο 11(1)(α) του Ν.23/1983 και στην, ισχυριζόμενη, παράλειψη της Καθ' ης η αίτηση να καταβάλει δεδουλευμένα ενοίκια.
Περαιτέρω, αξιώνουν την έκδοση απόφασης εναντίον της Καθ' ης η αίτηση για:
	•	Το ποσό των €580,00, ως οφειλόμενα ενοίκια για την χρονική περίοδο από τον μήνα Φεβρουάριο 2018, μέχρι και τον μήνα Φεβρουάριο 2019.
	•	Ενδιάμεσα οφέλη μέχρι την απόδοση σε αυτούς, της κατοχής του μισθίου.
	•	Τόκους, έξοδα και ΦΠΑ.
Απάντηση
Με την Απάντηση της, η Καθ' ης η αίτηση αρνείται όλες τις αιτούμενες θεραπείες και υποστηρίζει ότι:
	•	Το μίσθιο είναι "βοηθητική" οικία και δεν διαθέτει τις διευκολύνσεις μιας κατοικίας.
	•	Είναι η πρώτη φορά που παρουσιάζεται καθυστέρηση στην καταβολή του ενοικίου. Αυτή δεν υπερβαίνει τα €285,00, ποσό το οποίο η ίδια είναι έτοιμη να καταβάλει, ενώ έχει ήδη καταβάλει €750,00 έναντι των δεδουλευμένων ενοικίων.
Ανταπάντηση
Οι Αιτητές, στην Ανταπάντηση τους, απορρίπτουν τους ισχυρισμούς της Καθ' ης η αίτηση και επαναλαμβάνουν τις αρχικές τους θέσεις.
Γ εγονότα που δεν αμφισβητούνται
(α) Η ιδιοκτησία του μισθίου και η διεύθυνση του, ο χρόνος αποπεράτωσης του, οι διαδοχικές ενοικιάσεις του με τελευταία την επίδικη, η σύναψη συμφωνίας ενοικίασης και το μηνιαίο ενοίκιο.
(β) το γεγονός ότι η Καθ' ης η αίτηση παρέμεινε στο μίσθιο μετά τον τερματισμό της συμφωνίας ενοικίασης.
Αμφισβητούμενο γεγονός παραμένει το εκάστοτε ποσό των οφειλόμενων ενοικίων.
Ακροαματική διαδικασία:
Η παρούσα Αίτηση εμπίπτει στην κατηγορία υποθέσεων "ταχείας εκδίκασης" και έτσι δόθηκαν οδηγίες για την κατάθεση γραπτής μαρτυρίας, για την υπόθεση της κάθε πλευράς. Κατατέθηκε αρχικά η μαρτυρία των Αιτητών και στην συνέχεια αυτή της Καθ' ης η αίτηση. Δεν ζητήθηκε η αντεξέταση οποιουδήποτε μάρτυρα και οι συνήγοροι παρουσίασαν τις τελικές αγορεύσεις τους στις 22.7.2020, ημερομηνία κατά την οποία επιφυλάχθηκε η παρούσα απόφαση.
Μαρτυρία και αξιολόγηση
Μαρτυρία Αιτητών
Μοναδικός μάρτυρας για τους Αιτητές, υπήρξε ο Αιτητής 2 (στο εξής "Μ.Α."), ο οποίος αναφέρει τα πιο κάτω, στη γραπτή μαρτυρία του:
Είναι, μαΖί με την Αιτήτρια 1, εγγεγραμμένος ιδιοκτήτης της επίδικης κατοικίας (κατά % μερίδιο ο καθ' ένας). Το μίσθιο ανεγέρθηκε πριν το έτος 2000 και κατά το έτος 1972 ενοικιάστηκε στην χχχ χχχ (χ.χ.), της οποίας τον υιό νυμφεύτηκε αργότερα η Καθ' ης η αίτηση. Στην πορεία εκείνης της ενοικίασης, στο μίσθιο κατοίκησε και η Καθ' ης η αίτηση με το σύζυγο της. Η Καθ' ης η αίτηση μετά τον θάνατο της χ.χ. και του συΖύγου της, έγινε αποδεκτή ως ενοικιάστρια μισθίου (από το έτος 2016). Το ενοίκιο του μισθίου ήταν αρχικά (κατά το έτος 1972) €42,72 (δηλαδή Λ.Κ.25) και παραμένει, από την μετατροπή του νομίσματος σε ευρώ, στα €45 μηνιαίως.
Η Καθ' ης η αίτηση καθυστερούσε την καταβολή οφειλόμενων ενοικίων και στις 10/10/2018 στάλθηκε σε αυτήν ειδοποίηση, με την οποία καλείτο όπως εξοφλήσει το ποσό των €900,00 που αντιστοιχούσε σε 20 μηνιαία ενοίκια, (της χρονικής περιόδου από τον Μάρτιο του 2017 μέχρι και τον Οκτώβριο του 2018). Η Καθ' ης η αίτηση συμμορφώθηκε μερικώς, καταβάλλοντας σταδιακά το συνολικό ποσό των €500,00 (€200 στις 2/11/2018, €200 στις 30/11/2018 και €100 στις 13/12/2018). Εφόσον εξακολουθούσαν να οφείλονται τα ενοίκια της χρονικής περιόδου από 1/2/2018 μέχρι 31/1/2019, στάληκε δεύτερη ειδοποίηση στην Καθ' ης η αίτηση (στις 7/1/2019), με την οποία τερματιΖόταν η ενοικίαση του μισθίου και καλείτο η Καθ' ης η αίτηση να καταβάλει τα οφειλόμενα ενοίκια εντός 21 ημερών από την λήψη της ειδοποίησης. Αφού παρήλθαν 21 μέρες από την ειδοποίηση αυτή, η Καθ' ης η αίτηση κατέβαλε ποσό €150,00 έναντι του χρέους της, στις 30.1.2019. Έτσι, κατά την καταχώρηση της αίτησης έξωσης (στις 4/2/2019), οφείλονταν στους Αιτητές ενοίκια ύψους €430,00 (για την χρονική περίοδο από 1/2/2018 μέχρι 28/2/2019).
Μετά την επίδοση της αίτησης έξωσης, η Καθ' ης η αίτηση κατέβαλε ποσό €100,00 στις 14/2/2019 και παρέμεινε υπόλοιπο €330,00.
Η Καθ' ης η αίτηση συνεχίΖει να καθυστερεί την καταβολή ενοικίων και οι Αιτητές αξιώνουν την έκδοση σε βάρος της διατάγματος έξωσης και απόφασης για το οφειλόμενο ποσό, πλέον ενδιάμεσα οφέλη, τόκους και έξοδα.
Αξιολόγηση μαρτυρίας Αιτητή 2
Από τα όσα ο Αιτητής 2 αναφέρει, δεν αμφισβητούνται τα εξής γεγονότα: το ιστορικό της ενοικίασης του μισθίου, η σύναψη της συμφωνίας ενοικίασης με την Καθ' ης η αίτηση, το ύψος του μηνιαίου ενοικίου και η διατήρηση της κατοχής από τον Καθ' ης η αίτηση μέχρι και την επιφύλαξη της παρούσας απόφασης.
Αυτά τα γεγονότα θα αποτελέσουν, επομένως και ευρήματα του Δικαστηρίου.
Διαπιστώνω περαιτέρω ότι η μαρτυρία του Αιτητή αναφορικά με τα οφειλόμενα από τον Καθ' ου η αίτηση ποσά, επιβεβαιώνεται από τα έγγραφα που έχει παρουσιάσει, τα οποία επιβεβαιώνουν επίσης τις διακοπές στις πληρωμές από μέρους της Καθ' ης η αίτηση. Σημειώνω ότι η όποια διάσταση παρατηρείται μεταξύ του δικογράφου των Αιτητών και της μαρτυρίας του Αιτητή 2, ως προς το λογιστικό ζήτημα του υπολογισμού των ενοικίων που είχαν εντωμεταξύ καταβληθεί, δεν επηρεάζει την αξιοπιστία του μάρτυρα. Εφόσον οι αναφορές του στα οφειλόμενα ποσά (όπως προκύπτει από τα αποδεκτά έγγραφα) είναι ορθές, το ποσό της αξίωσης θα μειωθεί, αντίστοιχα.
Σημειώνω περαιτέρω ότι ο Αιτητής 2 δεν έχει αντεξεταστεί. Στην βάση των πιο πάνω παρατηρήσεων μου, αποδέχομαι την μαρτυρία του Αιτητή 2, καθότι βρίσκω ότι είναι πειστική, συνάδει με την λογική, παρουσιάζει συνοχή και υποστηρίζεται από τα έγγραφα που έχουν κατατεθεί.
Μαρτυρία για την Καθ' ης η αίτηση:
Η Καθ' ης η αίτηση κατέθεσε γραπτή μαρτυρία και υπήρξε επίσης η μοναδική μάρτυρας για την υπόθεση της (στο εξής η "Μ.Κ.").
Σε αυτήν αποδέχεται ότι κατέχει και χρησιμοποιεί το μίσθιο και επιβεβαιώνει την αρχική ενοικίαση στηνxxx XXX και ακολούθως στην ίδια (όταν απεβίωσαν η πεθερά και ο σύζυγος της) με σταθερό μηνιαίο ενοίκιο €45,00.
Το μίσθιο αποτελεί μια ισόγειο βοηθητική κατοικία που ανεγέρθηκε κατά το έτος 1940. Είναι μικρή σε μέγεθος και πολύ παλαιά, με αποτέλεσμα να παρουσιάζει κατά καιρούς φυσικές φθορές, τις οποίες έχει επιδιορθώσει η ίδια, ώστε να την καταστήσει βιώσιμη. Περί το έτος 2018, λόγω μη ορατής διαρροής νερού, χρεώθηκε η ίδια με λογαριασμό υδατοπρομήθειας €2.100,00. Το ίδιο διάστημα, χρειάστηκε να καταβάλει επίσης για επιδιόρθωση του ντεπόζιτου νερού στο μίσθιο, ποσό €1.400,00. Οι Αιτητές ουδέποτε ενδιαφέρθηκαν και ουδέποτε συνέβαλαν στις επιδιορθώσεις, με αποτέλεσμα να επιβαρυνθεί η ίδια τα ποσά και να καθυστερήσει να καταβάλει τα μηνιαία ενοίκια.
Σύμφωνα με τους δικούς της υπολογισμούς, το ποσό που οφείλονταν κατά την καταχώρηση της Αίτησης, ήταν μόνο €285,00 το οποίο εξοφλήθηκε στις 31/7/2019. Έκτοτε, το ενοίκιο καταβάλλεται ανελλιπώς και κανένα ποσό οφείλεται πλέον. Παρουσίασε τραπεζικές καταθέσεις και εμβάσματα που καταδεικνύουν τις εξής πληρωμές;
	•	€200,00 στις 02.11.2018
	•	€200,00 στις 30.11.2018
	•	€100,00 στις 13.12.2018
	•	€150,00 στις 30.01.2019
	•	€100,00 στις 14.02.2019
	•	€50,00 στις 17.04.2019*
	•	€50,00 στις 04.06.2019*
	•	€50,00 στις 01.07.2019*
	•	€300,00 στις 31.07.2019*
	•	€100,00 την 30.09.2019*
	•	€100,00 στις 28.11.2019*
	•	€100,00 στις 05.02.2020*
[ΣΗΜ. Τα ποσά που σημειώνονται με (*) είχαν καταβληθεί μετά την πάροδο της προθεσμίας των 14 ημερών, από την επίδοση της Αίτησης έξωσης].
Η ίδια κατάγεται από την XXX, δεν έχει συγγενείς στην Κύπρο και εργάζεται ως ιδιωτική υπάλληλος με μηνιαίο εισόδημα €768,00 περίπου. Τυχούσα έξωση της θα είναι καταστροφική, αφού θα αδυνατεί οικονομικά να ενοικιάσει άλλο υποστατικό.
Αξιολόγηση μαρτυρίας Καθ' ης η αίτηση
Η μαρτυρία της Καθ' ης η αίτηση, μου έχει κάνει σχετικά μόνο καλή εντύπωση.
Είναι φανερό ότι η Καθ' ης η αίτηση προσπαθεί να συνδέσει την κατάσταση του μισθίου (φυσικές φθορές και διαρροή νερού) με τη δική της υποχρέωση για καταβολή του μισθίου, δημιουργώντας εντυπώσεις ως προς το πραγματικά οφειλόμενο ποσό. Επίσης, η αναφορά της στο "πραγματικά οφειλόμενο ποσό" των €285,00 όχι μόνο δεν τεκμηριώνεται με οποιοδήποτε τρόπο, αλλά ανατρέπεται από την έγγραφη μαρτυρία που έχει παρουσιαστεί. Αναφέρομαι ειδικά στα τραπεζικά έγγραφα (τις καταστάσεις λογαριασμού και τα καταθετήρια).
Η δε αναφορά της μάρτυρος στις προσωπικές της συνθήκες, αποτελεί μαρτυρία άσχετη με τα επίδικα θέματα (όπως εξηγείται, πιο κάτω στη σελίδα 10). Δεν έχει επίσης τεκμηριωθεί ο ισχυρισμός της ως προς την συνέπεια στην καταβολή των ενοικίων, αλλά ούτε και η αναφορά της σε έξοδα αποκατάστασης φυσικών φθορών ή άλλων ζημιών στο μίσθιο.
Από την σχετική, με τα επίδικα θέματα, μαρτυρία της Καθ' ης η αίτηση αποδέχομαι το ιστορικό της επίδικης ενοικίασης και ότι το μίσθιο είναι "βοηθητική κατοικία" και παρουσιάζει κατά καιρούς φυσικές φθορές, τις οποίες αναλαμβάνει η ίδια.
Ευρήματα Δικαστηρίου
Στη βάση της αποδεκτής μαρτυρίας, των παραδοχών που περιέχονται στα δικόγραφα και των μη αμφισβητούμενων γεγονότων, βρίσκω ότι τα γεγονότα της υπόθεσης έχουν ως εξής:
Οι Αιτητές είναι συνιδιοκτήτες του μισθίου. Το κτίριο συμπληρώθηκε πριν το έτος 1999 και κατά την 31.12.1999 ήταν "υπό ενοικίαση". Αυτό βρίσκεται σε ελεγχόμενη, δυνάμει του περί Ενοικιοστασίου Νόμου, Ν.23/83 και της Κ.Δ.Π. 519/2007, περιοχή.
Η Καθ' ης η Αίτηση διαδέχθηκε την μισθώτρια πεθερά της στην ενοικίαση του μισθίου. Η διαδοχή αυτή επιτεύχθηκε με προφορική συμφωνία με τους Αιτητές, περί το έτος 2016. Το μηνιαίο ενοίκιο παρέμεινε στο ποσό των €45,00, όπως ήταν προηγουμένως.
Καθ' όλο το έτος 2017, η Καθ' ης η αίτηση κατέβαλε στους Αιτητές μόνο το ποσό των €90,00 (στις 4.4.2017). Με αυτό το ποσό καλύφθηκαν τα ενοίκια Ιανουαρίου και Φεβρουαρίου 2017. Η διακοπή των πληρωμών των ενοικίων από την Καθ' ης η αίτηση συνεχίστηκε και στο έτος 2018 (μέχρι και τον Οκτώβρη του 2018). Τον Οκτώβρη του 2018 τα οφειλόμενα ενοίκια ανέρχονταν στο ποσό των €900,00 και οι Αιτητές επέδωσαν στην Καθ' ης η αίτηση (στις 11.10.2018) την επιστολή ημερ.10.10.2018. Με αυτήν τερμάτιζαν την επίδικη συμφωνία ενοικίασης και καλούσαν την Καθ' ης η αίτηση να εξοφλήσει τα οφειλόμενα ενοίκια, εντός 21 ημερών.
Συμμορφώθηκε, μερικώς, η Καθ' ης η αίτηση, με τρεις τραπεζικές καταθέσεις έναντι του χρέους της, για το συνολικό ποσό των €500,00 (€200,00 στις 2.11.2018, €200,00 στις 30.11.2018 και €100,00 στις 13.12.2018). Καλύφθηκαν έτσι τα οφειλόμενα ενοίκια μέχρι και τον Φεβρουάριο του 2018 (μέρος). Παρέμειναν, ωστόσο, οφειλόμενα τα ενοίκια της χρονικής
[11
περιόδου από τον Φεβρουάριο 2018 μέχρι και τον Οκτώβριο του 2018, στα οποία προστέθηκαν και τα μηνιαία ενοίκια Νοεμβρίου, Δεκεμβρίου 2018 και Ιανουαρίου 2019, συνολικού ύψους €535,00.
Επέδωσαν έτσι δεύτερη ειδοποίηση οι Αιτητές στην Καθ' ης η αίτηση (στις 9.1.2019), με την οποία την καλούσαν να εξοφλήσει, εντός 21 ημερών, τα οφειλόμενα ενοίκια για την χρονική περίοδο από τον Φεβρουάριο του 2018 μέχρι και τον Ιανουάριο του 2019, που ανέρχονταν σε €535,00 (δηλαδή ενοίκια 11 μηνών πλέον το υπόλοιπο ποσό των €40,00 από το ενοίκιο Φεβρουαρίου 2018). Ανταποκρίθηκε η Καθ' ης η αίτηση, καταβάλλοντας το ποσό των €150,00 στις 30.1.2019, με αποτέλεσμα την μείωση του οφειλόμενου ποσού σε €385,00.
Ακολούθησε η καταχώρηση της Αίτηση έξωσης στις 4.2.2019. Το οφειλόμενο κατά την ημέρα της καταχώρησης ποσό ανερχόταν σε €430,00 (διότι είχε εντωμεταξύ καταστεί πληρωτέο και το ενοίκιο Φεβρουαρίου 2019). Αυτό αφορούσε [21
την χρονική περίοδο από τον Μάιο του 2018 (μέρος) μέχρι τις 28.2.2019.
Η Αίτηση έξωσης έχει επιδοθεί στην Καθ' ης η αίτηση στις 5.2.2019 και η επόμενη πληρωμή, από μέρους της Καθ' ης η αίτηση, αφορούσε το ποσό των €100,00 το οποίο καταβλήθηκε στις 14.2.2019. Το ποσό αυτό κάλυψε τα οφειλόμενα ενοίκια μέχρι και τον μήνα Ιούλιο του 2018 (μέρος). Παρέμειναν ωστόσο, οφειλόμενα τα ενοίκια της χρονικής περιόδου από τον Ιούλιο 2018 [μέρος (€15,00)1 μέχρι τις 28.2.2019.
Καταχωρήθηκε η Απάντηση της Καθ' ης η αίτηση, στις 13.03.2019 και ακολούθησαν από μέρους της, οι εξής πληρωμές:
· €50,00 στις 17.04.2019
· €50,00 στις 04.06.2019
· €50,00 στις 01.07.2019
· €100,00 την 30.09.2019
· €100,00 στις 28.11.2019
· €100,00 στις 05.02.2020
Τα πιο πάνω ποσά σε κανένα στάδιο εξόφλησαν την οφειλή της Καθ' ης η αίτηση. Με την τελευταία πληρωμή (στις 05.02.2020) που η Καθ' ης η αίτηση παρουσίασε, εξακολουθούσαν να οφείλονται τα μηνιαία ενοίκια Μαρτίου 2019 [μέρος (€25,00)] και όλα όσα ακολούθησαν, μέχρι και τον Φεβρουάριο του 2020.
Νομική πτυχή:
Βάρος Απόδειξης:
Δεν εκφεύγει η παρούσα υπόθεση του βασικού κανόνα που ισχύει σε μια πολιτική δίκη. Το βάρος απόδειξης των απαιτήσεων τους, φέρουν οι Αιτητές (βλ. Σοφοκλέους ν. Κυριάκου, (2010) 1 Α.Α.Δ. 665).
Στην παρούσα υπόθεση, με την προσαχθείσα από τις δύο πλευρές μαρτυρία, προωθήθηκαν δύο αντικρουόμενες θέσεις (όπως έχουν προβληθεί και στα δικόγραφα). Οι μεν Αιτητές υποστηρίζουν ότι η Καθ' ης η αίτηση οφείλει σε αυτούς δεδουλευμένα ενοίκια, ενώ η Καθ' ης η αίτηση υποστηρίζει ότι κανένα ποσό οφείλει.
Α. Ανάκτηση κατοχής
Σύμφωνα με τον περί Ενοικιοστασίου Νόμο 23/83 όπως έχει μέχρι σήμερα τροποποιηθεί (και που στο εξής θα αναφέρεται ως ο "Νόμος"), το Δικαστήριο κατά κανόνα δεν εκδίδει απόφαση ή διάταγμα για ανάκτηση κατοχής ακινήτου που καλύπτεται από το Νόμο ή για την έξωση θέσμιου ενοικιαστή, εκτός από τις περιπτώσεις που ο ίδιος ο Νόμος προνοεί ειδικά και παραθέτει αναλυτικά στο Μέρος IV, άρθρο 11.
Η παρούσα περίπτωση εμπίπτει στο άρθρο 11(1)(α) του Νόμου, το οποίο προνοεί τα εξής:
"11(1) Ουδεμία απόφασις και ουδέν διάταγμα εκδίδεται διά την ανάκτησιν της κατοχής οιασδήποτε κατοικίας ή καταστήματος, διά το οποίον ισχύει ο παρών Νόμος, ή διά την εκ τούτου έξωσιν θεσμίου ενοικιαστού, πλην των ακολούθων περιπτώσεων:
(α) Εις περίπτωσιν Καθ' ην οιονδήποτε νομίμως οφειλόμενον ενοίκιον καθυστερείται επί είκοσι μίαν ή περισσοτέρας ημέρας μετά την επίδοσιν εγγράφου ειδοποιήσεως απαιτήσεως εις τον ενοικιαστήν και δεν υπάρξει οιαδήποτε προσφορά τούτου προ της καταχωρίσεως αιτήσεως δι' ανάκτησιν κατοχής:
Νοείται ότι ενοίκιον θα θεωρήται προσφερθέν δυνάμει της παραγράφου αυτής, εάν τούτο εστάλη διά συστημένης επιστολής εις το πρόσωπον το δικαιούμενον να εισπράξη τούτο:
Νοείται περαιτέρω ότι το Δικαστήριο δεν διατάζει την ανάκτηση από τον ιδιοκτήτη της κατοχής, όταν ο ενοικιαστής πληρώσει μέσα σε περίοδο δεκατεσσάρων ημερών από την επίδοση σ' αυτόν της αίτησης παν ποσό το οποίο οφείλεται ή δυνατό να καταστεί οφειλόμενο από αυτόν εκτός αν ο ενοικιαστής διαρκούσης της μισθώσεως δεν καταβάλλει συστηματικά το νομίμως οφειλόμενον."
Οι προϋποθέσεις που πρέπει να συντρέχουν, σύμφωνα πάντα με το άρθρο 11(1)(α) του Νόμου, προκειμένου να εκδοθεί διάταγμα έξωσης εναντίον του Καθ' ου η αίτηση, είναι οι εξής:
	•	Οι Αιτητές να είναι ιδιοκτήτες του μισθίου.
	•	Το μίσθιο να καλύπτεται από τον Περί Ενοικιοστασίου Νόμο.
	•	Η Καθ' ης η αίτηση να είναι θέσμια ενοικιάστρια.
	•	Να καθυστερείται νομίμως οφειλόμενο ενοίκιο, για το οποίο επιδόθηκε έγγραφη ειδοποίηση στη θέσμια ενοικιάστρια.
	•	Κατά την καταχώριση της Αίτησης να συνεχίζει να καθυστερείται νομίμως οφειλόμενο ενοίκιο για τουλάχιστον 21 ημέρες, χωρίς αυτό να έχει προσφερθεί.
	•	Να έχει παρέλθει περίοδος 14 ημερών από την επίδοση της Αίτησης στην Καθ' ης η αίτηση, χωρίς η τελευταία να έχει πληρώσει τα οφειλόμενα ενοίκια.
Εφόσον οι Αιτητές αποδείξουν την συνδρομή όλων των πιο πάνω προϋποθέσεων, το Δικαστήριο δεν έχει διακριτική ευχέρεια να εγκρίνει ή να αρνηθεί την έκδοση του αιτούμενου διατάγματος έξωσης. Προκύπτει από την νομοθεσία η δέσμια αρμοδιότητα του Δικαστηρίου, στο οποίο δεν αφήνονται περιθώρια εξέτασης άλλων σχετικών παραγόντων, όπως την συχνότητα της παράλειψης του ενοικιαστή να καταβάλει τα ενοίκια, το μέγεθος αυτής της παράλειψης, αλλά και τις προσωπικές περιστάσεις των διαδίκων.
Με άλλα λόγια, στην παρούσα περίπτωση, το Δικαστήριο εμποδίζεται από την ισχύουσα νομοθεσία να εξετάσει κατά πόσο είναι λογική η έκδοση του διατάγματος έξωσης, όπως συμβαίνει με άλλους λόγους έξωσης. (βλ. KATSIANTONIS ν. FRANTZESKOU (1981) 1 ΟΙΉ. 566).
Εξετάζονται πιο κάτω, αναλυτικά, οι προϋποθέσεις του άρθρου 11(1)(α):
	•	2. Ιδιοκτησία, ενοικιοστασιακό ακίνητο:
Σύμφωνα με τα πραγματικά γεγονότα της υπόθεσης, ιδιοκτήτες του μίσθιου είναι οι Αιτητές. Αυτό βρίσκεται εντός ελεγχόμενης περιοχής, δυνάμει της Κ.Δ.Π. 519/07 (Δήμος Λεμεσού), έχει συμπληρωθεί πριν την 31.12.1999 και βρισκόταν υπό ενοικίαση την 31.12.1999.
Επομένως, βρίσκω ότι οι πρώτες δύο πιο πάνω αναφερόμενες προϋποθέσεις, πληρούνται.
	•	Θέσμιος ενοικιαστής
Ο ορισμός του "θέσμιου ενοικιαστή" απαντάται στο άρθρο 2 του Νόμου, το οποίο, μεταξύ άλλων, προνοεί τα εξής: θέσμιος ενοικιαστής" σημαίνει ενοικιαστήν ακινήτου ο οποίος κατά την λήξιν ή τον τερματισμόν της πρώτης ενοικιάσεως, εξακολουθεί να κατέχη το ακίνητον [.]"
Εφόσον η Καθ' ης η αίτηση διατήρησε την κατοχή του μισθίου μετά την επίδοση της ειδοποίησης τερματισμού της συμφωνίας ενοικίασης στις 11.10.2018, αυτή έχει έκτοτε καταστεί, θέσμια ενοικιάστρια του μισθίου.
	•	Καθυστέρηση καταβολής νομίμως οφειλόμενου ενοικίου και επίδοση έγγραφης ειδοποίησης:
Προκύπτει από την αποδεκτή μαρτυρία ότι από τον μήνα Μάρτιο του έτους 2017 μέχρι τον Οκτώβριο του 2018, κανένα ενοίκιο κατέβαλε η Καθ' ης η αίτηση στους Αιτητές, παρά το γεγονός ότι διατηρούσε την κατοχή του μισθίου.
Οι Αιτητές επέδωσαν στην Αιτήτρια δύο ειδοποιήσεις.
Η πρώτη επιδόθηκε στις 11.10.2018 και με αυτήν οποία κάλεσαν την Καθ' ης η αίτηση να εξοφλήσει τα μέχρι τότε οφειλόμενα ενοίκια (δηλαδή είκοσι μηνιαία ενοίκια, ύψους €900,00) εντός 21 ημερών.
Η δεύτερη ειδοποίηση προς την Καθ' ης η αίτηση, επιδόθηκε στις 9.1.2019 και με αυτήν καλείτο ξανά η τελευταία να εξοφλήσει, τα οφειλόμενα ενοίκια για την χρονική περίοδο από τον Φεβρουάριο του 2018 μέχρι και τον Ιανουάριο του 2019, που ανέρχονταν σε €535,00.
Εφόσον έχω ήδη διαπιστώσει την ορθότητα των οφειλομένων ποσών, που οι Αιτητές αξίωναν με τις πιο πάνω αναφερόμενες ειδοποιήσεις, βρίσκω ότι ικανοποιείται και αυτή η προϋπόθεση της νομοθεσίας.
	•	Καθυστέρηση στην καταβολή του οφειλόμενου ενοικίου για περίοδο τουλάχιστον 21 ημερών, χωρίς αυτό να έχει προσφερθεί:
Από την αποδεκτή μαρτυρία προκύπτει ότι στην πρώτη ειδοποίηση, που επιδόθηκε στην Καθ' ης η αίτηση στις
	•	10.2018, υπήρξε μερική μόνο συμμόρφωση. Η Καθ' ης η αίτηση κατέβαλε σταδιακά το ποσό των €500,00 μόνο, (€200,00 στις 2.11.2018, €200,00 στις 30.11.2018 και €100,00 στις 13.12.2018).
Στην δεύτερη ειδοποίηση, που επιδόθηκε στην Καθ' ης η αίτηση στις 9.1.2019 και αφορούσε μηνιαία ενοίκια ύψους €535,00, ανταποκρίθηκε πάλι, μερικώς, η Καθ' ης η αίτηση, καταβάλλοντας μόνο το ποσό των €150,00 στις 30.1.2019.
Προκύπτει αβίαστα το συμπέρασμα ότι σε καμία από τις περιπτώσεις αυτές είχαν εξοφληθεί τα οφειλόμενα ενοίκια, έγκαιρα, δηλαδή εντός της προθεσμίας των 21 ημερών.
Έτσι βρίσκω ότι έχει αποδειχθεί και η συνδρομή αυτής της προϋπόθεσης.
	•	Πάροδος άπρακτης της προθεσμίας 14 ημερών από την επίδοση της Αίτησης:
Σύμφωνα με την αποδεκτή μαρτυρία, η παρούσα Αίτηση καταχωρήθηκε στις 4.2.2019 και επιδόθηκε στην Καθ' ης η αίτηση στις 5.2.2019. Το οφειλόμενο κατά την ημέρα της καταχώρησης ποσό ανερχόταν σε €430,00 και αφορούσε την χρονική περίοδο από την 1.5.2018 μέχρι τις 28.2.2019.
Η επόμενη πληρωμή από μέρους της Καθ' ης η αίτηση, έγινε στις 14.2.2019 (για το ποσό των €100,00). Το ποσό αυτό κάλυψε τα οφειλόμενα ενοίκια μόνο μέχρι και τον μήνα Ιούλιο του 2018 (μέρος). Παρέμειναν έτσι οφειλόμενα, μέχρι την πάροδο της προθεσμίας των 14 ημερών, τα ενοίκια της χρονικής περιόδου από τον Ιούλιο 2018 [μέρος (€15,00)] μέχρι τις 28.2.2019.
Ακολούθησε η πληρωμή στις 17.4.2019 (από την Καθ' ης η αίτηση) για το ποσό των €50,00, μόνο. Δεν εξοφλήθηκαν, επομένως, τα οφειλόμενα ποσά εντός της προθεσμίας των 14 ημερών από την επίδοση της Αίτησης έξωσης. Αβίαστα διαπιστώνω, έτσι, τη συνδρομή και αυτής της προϋπόθεσης του άρθρου 11(1)(α) του Νόμου.
Οι προσωπικές συνθήκες της Καθ' ης η αίτηση.
[3]
Όπως έχω ήδη αναφέρει πιο πάνω , το Δικαστήριο δεν έχει διακριτική ευχέρεια να εγκρίνει ή να αρνηθεί την έκδοση του αιτούμενου διατάγματος έξωσης όταν αυτό βασίζεται στο λόγο έξωσης του άρθρου 11(1)(α) και επομένως οι προσωπικές περιστάσεις των διαδίκων, είναι άσχετες με τα επίδικα θέματα.
Συμπέρασμα
Εφόσον έχει αποδειχθεί η συνδρομή όλων των προϋποθέσεων του άρθρου 11(1)(α) του Νόμου, οι οποίες απαιτείται όπως συντρέχουν προκειμένου να εκδοθεί σε βάρος της Καθ' ης η αίτηση διάταγμα έξωσης, βρίσκω ότι τόσο αυτή η απαίτηση των Αιτητών όσο και η απαίτηση τους για απόδοση οφειλόμενων ενοικίων, έχουν πετύχει.
Κατάληξη:
Με τη σύμφωνη γνώμη των Παρέδρων, εκδίδεται, εναντίον της Καθ' ης η αίτηση, διάταγμα με το οποίο διατάζεται να εκκενώσει και παραδώσει στους Αιτητές 1 και 2 κενή και ελεύθερη την κατοχή της οικίας που βρίσκεται στην οδό XXXXX 31, περιοχή XXXXX στη Λεμεσό, εντός 30 ημερών από την επίδοση του παρόντος διατάγματος.
Περαιτέρω, με τη σύμφωνη γνώμη των Παρέδρων εκδίδεται απόφαση υπέρ των Αιτητών 1 και 2 και σε βάρος της Καθ' ης η αίτηση, για:
Α. το ποσό των €25,00 ως υπόλοιπο ενδιάμεσου οφέλους Μαρτίου 2019.
Α. Το ποσό των €45,00.-, μηνιαίως, ως ενδιάμεσα οφέλη, από την 01.04.2019, μέχρι την παράδοση του μισθίου στους Αιτητές 1 και 2.
Β. Τα έξοδα της Αίτησης, όπως αυτά θα υπολογιστούν από τον Γραμματέα του Δικαστηρίου και θα εγκριθούν από το Δικαστήριο, στην κλίμακα Μέχρι €500,00.
ΑΝΑΣΤΟΛΗ ΕΚΤΕΛΕΣΗΣ
Η χώρα μας διανύει ακόμα την περίοδο της παγκόσμιας υγειονομικής κρίσης που προκάλεσε η πανδημία COVID-19 και δυνάμει των πρόσφατων υγειονομικών μέτρων οι μετακινήσεις των πολιτών έχουν απαγορευτεί (με συγκεκριμένες μόνο εξαιρέσεις). Διαπιστώνω έτσι την αντικειμενική δυσκολία και τους πιθανούς κινδύνους (λόγω της πανδημίας) που η Καθ' ης η αίτηση πιθανόν να αντιμετωπίσει στην προσπάθεια της να μετακινηθεί βιαστικά σε άλλη κατοικία. Θεωρώ, επομένως, ορθό να εξασκήσω τη διακριτική ευχέρεια που μου παρέχει το άρθρο 11(5) του Νόμου και να αναστείλω την εκτέλεση του διατάγματος έξωσης.
Με τη σύμφωνη γνώμη των Παρέδρων, αναστέλλω την εκτέλεση του διατάγματος έξωσης, καταρχάς μέχρι την 28.02.2021.
Εφόσον η Καθ' ης η αίτηση καταβάλει μέχρι την 28.02.2021, στους Αιτητές, όλα τα οφειλόμενα, δυνάμει της παρούσας απόφασης, ενδιάμεσα οφέλη, η αναστολή εκτέλεσης του διατάγματος έξωσης θα συνεχιστεί περαιτέρω από μήνα σε μήνα, υπό τον όρο της πληρωμής από την Καθ' ης η αίτηση στους Αιτητές 1 και 2, του εκάστοτε ενδιάμεσου οφέλους την πρώτη ημέρα κάθε μήνα, αρχής γενομένης την 01.03.2021, μέχρι την 31.08.2021.
(Υπ.) 	
Χρ. Ραγουζαίου, Π.
Πιστό Αντίγραφο
[1]
121
131
[1]
121
131
Το υπόλοιπο ενοίκιο μηνός Φεβρουαρίου 2018 ανερχόταν τότε σε €40,00.
Το υπόλοιπο ενοίκιο μηνός Μαΐου 2018 ανερχόταν τότε σε €25,00.
Βλ. σελίδες 9 και 10, πιο πάνω.
cylaw.org: Από το ΚΙΝOΠ/CyLii για τον Παγκύπριο Δικηγορικό Σύλλογο
