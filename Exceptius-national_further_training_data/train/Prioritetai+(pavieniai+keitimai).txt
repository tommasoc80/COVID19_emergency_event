
LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. GRUODŽIO 23 D. ĮSAKYMO NR. V-3006 „DĖL SKIEPIJIMO VALSTYBĖS BIUDŽETO LĖŠOMIS ĮSIGYJAMA COVID-19 LIGOS (KORONAVIRUSO INFEKCIJOS) VAKCINA PRIORITETINIŲ GYVENTOJŲ GRUPIŲ NUSTATYMO“ PAKEITIMO

2021 m.  sausio 24 d. Nr. V-132
Vilnius

1. P a k e i č i u Lietuvos Respublikos sveikatos apsaugos ministro 2020 m. gruodžio 23 d. įsakymą Nr. V-3006 „Dėl skiepijimo valstybės biudžeto lėšomis įsigyjama COVID-19 ligos (koronaviruso infekcija) vakcina prioritetinių gyventojų grupių nustatymo“:
1.1. Pakeičiu preambulę ir ją išdėstau taip:
„Vadovaudamasis Gyventojų skiepijimo valstybės biudžeto lėšomis įsigyta COVID-19 ligos (koronaviruso infekcijos) vakcina organizavimo tvarkos aprašo, patvirtinto Lietuvos Respublikos sveikatos apsaugos ministro 2020 m. gruodžio 23 d. įsakymu Nr. V-2997 „Dėl Gyventojų skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina organizavimo tvarkos aprašo patvirtinimo“, 5 punktu ir atsižvelgdamas į Nepriklausomų ekspertų patariamosios tarybos, sudarytos Lietuvos Respublikos ministro pirmininko 2020 m. gruodžio 18 d. potvarkiu Nr. 183 „Dėl darbo grupės sudarymo“ (toliau – Ekspertų taryba), siūlymus, nurodytus Ekspertų tarybos 2020 m. gruodžio 23 d. posėdžio protokole Nr. LV-619, 2020 m. gruodžio 29 d. posėdžio protokole Nr. LV-626, 2021 m. sausio 13 d. posėdžio protokole Nr. LV-30, Lietuvos Respublikos Vyriausybės 2021 m. sausio 15 d. pasitarimo protokolą Nr. 3:“.
1.2. Pakeičiu 1.1.3 papunktį ir jį išdėstau taip:
„1.1.3. darbuotojai, teikiantys stacionarines asmens sveikatos priežiūros paslaugas šio įsakymo 1.1.4 ir 1.9 papunkčiuose nurodytiems pacientams ir (ar) pacientams, gaunantiems imunosupresinį ir (ar) chemoterapinį gydymą;“.
1.3. Pakeičiu 1.1.4.3 papunktį ir jį išdėstau taip:
„1.1.4.3. sergantys piktybinėmis kraujo ligomis, kuriems tęsiamas chemoterapinis, imunoterapinis ar taikinių piktybinių kraujo ligų gydymas arba kuriems toks gydymas baigtas ne seniau kaip prieš 24 mėn.;“.
1.4. Pakeičiu 1.1.5 papunktį ir jį išdėstau taip:
„1.1.5. kiti ASPĮ, nurodytų įsakyme Nr. V-281 ir Lietuvos Respublikos sveikatos apsaugos ministro, valstybės lygio ekstremaliosios situacijos valstybės operacijų vadovo 2020 m. gruodžio 25 d. sprendimo Nr. V-3007 „Dėl pacientų, sergančių COVID-19 liga (koronaviruso infekcija), tolimesnio simptominio gydymo paslaugų organizavimo“ priedo 1 punkte, darbuotojai, nenurodyti šio įsakymo 1.1.1-1.1.3 papunkčiuose, taip pat asmenys, šiose ASPĮ vykdantys savanorišką veiklą ne trumpiau kaip 16 val. per ne daugiau kaip 14 dienų iš eilės, ir kitų juridinių asmenų darbuotojai, šiose ASPĮ teikiantys valymo, maisto tiekimo ar kitas paslaugas ir turintys sąlytį su šių ASPĮ pacientais ir (arba) būnantys patalpose, kuriose lankosi šių ASPĮ pacientai;“.
1.5. Pakeičiu 1.1.6 papunktį ir jį išdėstau taip:
„1.1.6. ASPĮ, kurių steigėja yra Lietuvos Respublikos krašto apsaugos ministerija arba Lietuvos Respublikos teisingumo ministerija, darbuotojai, teikiantys stacionarines asmens sveikatos priežiūros paslaugas, ir kiti darbuotojai, kurie turi sąlytį su šių ASPĮ pacientais;“.
1.6. Pakeičiu 1.1.7 papunktį ir jį išdėstau taip:
„1.1.7. darbuotojai, dirbantys mobiliuosiuose punktuose, karščiavimo klinikose, savivaldybės (ar savivaldybės paskirti) ar ASPĮ vairuotojai, įgyvendinant valstybės lygio ekstremaliosios situacijos operacijų vadovo sprendimus pervežantys asmenis, sergančius arba įtariamus, kad serga COVID-19 liga (koronaviruso infekcija);“.
1.7. Pakeičiu 1.1.8 papunktį ir jį išdėstau taip:
„1.1.8. pacientai, kuriems teikiamos palaikomojo gydymo ir slaugos paslaugos, palaikomojo gydymo ir slaugos paslaugas teikiantys darbuotojai, asmenys, ASPĮ, teikiančiose palaikomojo gydymo ir slaugos paslaugas, vykdantys savanorišką veiklą ne trumpiau kaip 16 val. per ne daugiau kaip 14 dienų iš eilės, ir kitų juridinių asmenų darbuotojai, šiose ASPĮ teikiantys valymo, maisto tiekimo ar kitas paslaugas ir turintys sąlytį su šių ASPĮ pacientais ir (arba) būnantys patalpose, kuriose lankosi šių ASPĮ pacientai;“.
1.8. Pakeičiu 1.2 papunktį ir jį išdėstau taip:
„1.2. socialinių paslaugų įstaigų darbuotojai, seniūnijų socialiniai darbuotojai, budintys globotojai, socialinės globos įstaigų gyventojai, socialinės globos įstaigų veiklos kontrolę atliekantys specialistai, kurie vyksta į COVID-19 ligos (koronaviruso infekcijos) židinius socialinės globos įstaigose, Valstybės vaiko teisių  apsaugos ir įvaikinimo tarnybos prie Socialinės apsaugos ir darbo ministerijos darbuotojai, tiesiogiai dirbantys ir (arba) besilankantys šeimose, neįgaliųjų asmeniniai asistentai,  gestų kalbos vertėjai ir asmenys, socialinių paslaugų įstaigose vykdantys savanorišką veiklą ne trumpiau kaip 16 val. per ne daugiau kaip 14 dienų iš eilės;“.
1.9. Pakeičiu 1.3 papunktį ir jį išdėstau taip:
„1.3. asmens, visuomenės sveikatos priežiūros įstaigų ir kitų įstaigų laboratorijų darbuotojai, atliekantys COVID-19 ligos (koronaviruso infekcijos) diagnostinius tyrimus ir (ar) imantys ėminius šiems tyrimams atlikti;“.
1.10. Pakeičiu 1.5 papunktį ir jį išdėstau taip:
„1.5. kiti ASPĮ asmens sveikatos priežiūros specialistai (įskaitant mobiliąsias komandas, Valstybinės teismo medicinos tarnybos sveikatos priežiūros specialistus) ir kartu su jais teikiant asmens sveikatos priežiūros paslaugas dalyvaujantys (komandoje) kiti specialistai, kiti ASPĮ, išskyrus ASPĮ, kurių pagrindinė veikla nėra asmens sveikatos priežiūros paslaugų teikimas, darbuotojai ir studentai, dalyvaujantys teikiant asmens sveikatos priežiūros paslaugas, nenurodyti šio įsakymo 1.1-1.3 papunkčiuose;“.
1.11. Papildau nauju 1.7 papunkčiu:
„1.7. Lietuvos Respublikos kariai, žvalgybos pareigūnai, tarnaujantys pagal žvalgybos pareigūno tarnybos sutartis, ir darbuotojai, dirbantys pagal darbo sutartis, dalyvaujantys užsienyje vykstančiose tarptautinėse karinėse operacijose ar siunčiami į tarptautines operacijas;“.
1.12. Buvusius 1.7-1.11 papunkčius laikau atitinkamai 1.8-1.12 papunkčiais.
1.13. Papildau nauju 1.8 papunkčiu:
„1.8. sportininkai – kandidatai į Lietuvos Respublikos rinktines, atstovausiančias Lietuvai 2021 m. Tokijo olimpinėse ir paralimpinėse žaidynėse, jų treneriai ir kitas privalomas olimpinių ir paralimpinių žaidynių personalas;“.
1.14. Buvusius 1.8-1.12 papunkčius laikau atitinkamai 1.9-1.13 papunkčiais.
2. N u s t a t a u, kad įsigaliojus šiam įsakymui tikslinami sudaryti asmenų, kurie skiepijami COVID-19 ligos (koronaviruso infekcijos) vakcina, sąrašai ir rezerviniai sąrašai ir asmenys skiepijami pagal šiuo įsakymu pakeistas skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina prioritetines gyventojų grupes.



Sveikatos apsaugos ministras				Arūnas Dulkys 

