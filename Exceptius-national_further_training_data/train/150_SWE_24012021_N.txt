Förordning
om dels fortsatt giltighet av förordningen (2020:1258) om 
tillfälligt inreseförbud vid resor från Danmark eller 
Förenade kungariket till Sverige, dels ändring i samma 
förordning
Utfärdad den 24 januari 2021
Regeringen föreskriver i fråga om förordningen (2020:1258) om tillfälligt 
inreseförbud vid resor från Danmark eller Förenade kungariket till Sverige, 
som gäller till och med den 31 januari 20211
, 
dels att förordningen ska fortsätta att gälla till och med den 14 februari
2021,
dels att rubriken till förordningen samt 1 och 4 §§ ska ha följande lydelse. 
Förordning om tillfälligt inreseförbud vid resor från 
Danmark, Norge eller Förenade kungariket till Sverige
1 § I denna förordning finns föreskrifter om ett tillfälligt inreseförbud vid 
resor från Danmark, Norge eller Förenade kungariket till Sverige för att 
hindra att en ny variant av det virus som orsakar covid-19 förs in i landet 
eller sprids till andra länder.
Denna förordning kompletterar Europaparlamentets och rådets 
förordning (EU) 2016/399 av den 9 mars 2016 om en unionskodex om 
gränspassage för personer (kodex om Schengengränserna), utlänningslagen 
(2005:716) och utlänningsförordningen (2006:97).
De uttryck som används i den här förordningen har samma betydelse som 
i utlänningslagen och utlänningsförordningen. 
4 §
2
 En utlänning som reser till Sverige från Danmark eller Norge ska 
nekas inresa i landet och avvisas. Detta gäller inte för en utlänning som
1. bor eller utför hälso- och sjukvårdsarbete på Bornholm och reser via
Sverige mellan Bornholm och en annan del av Danmark, eller
2. utför, deltar i eller är föremål för hälso- och sjukvårdstransporter.
En utlänning som reser till Sverige från Förenade kungariket ska nekas
inresa i landet och avvisas.
Första och andra styckena gäller inte för 
1. personer som bor eller utför arbete i Sverige,
2. personal som transporterar gods och annan personal inom
transportsektorn, 
3. personer med trängande familjeskäl,
4. personer som omfattas av 2 kap. 10 § utlänningslagen (2005:716),
5. personer som arbetar i internationella organisationer eller som är
inbjudna av sådana organisationer och vilkas närvaro behövs för 
organisationernas verksamhet, eller
6. barn som reser i syfte att träffa en förälder som bor i Sverige eller på
Bornholm och den person som ledsagar barnet vid sådana resor.
För att en utlänning som reser till Sverige från Förenade kungariket ska 
omfattas av något av undantagen i tredje stycket 1, 3, 4 eller 5 krävs 
dessutom att utlänningen vid ankomst till Sverige kan uppvisa ett negativt 
provsvar från testning för pågående covid-19-infektion som har utförts inom 
72 timmar före ankomsten.
Denna förordning träder i kraft den 25 januari 2021. 
På regeringens vägnar
MIKAEL DAMBERG
Peter Lindström
(Justitiedepartementet)