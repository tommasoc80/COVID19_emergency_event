Besluit van de Minister van Justitie en Veiligheid van 5 november 2020, nr. 3052248, tot wijziging van de Beleidsregels particuliere beveiligingsorganisaties en recherchebureaus 2019 in verband met de COVID-19-crisis
De Minister van Justitie en Veiligheid,

Besluit:

ARTIKEL I
De Beleidsregels particuliere beveiligingsorganisaties en recherchebureaus 2019 worden als volgt gewijzigd:

A

Aan onderdeel 4.2. wordt toegevoegd:

‘Voor groene legitimatiebewijzen geldt in het bijzonder dat deze, voor zover de geldigheid onder het reguliere beleid in de periode van 1 april 2020 tot 1 april 2021 verloopt, hun geldigheid zullen behouden gedurende één jaar volgend op de datum waarop hun geldigheid onder het reguliere beleid zou zijn verlopen.’

ARTIKEL II
Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot 1 september 2020.

Dit besluit wordt in de Staatscourant geplaatst.

’s-Gravenhage, 5 november 2020
De Minister van Justitie en Veiligheid,
F.B.J. Grapperhaus