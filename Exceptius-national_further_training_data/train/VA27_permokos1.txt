


VALSTYBINĖS MOKESČIŲ INSPEKCIJOS  PRIE LIETUVOS RESPUBLIKOS FINANSŲ MINISTERIJOS  VIRŠININKAS

ĮSAKYMAS
DĖL VALSTYBINĖS MOKESČIŲ INSPEKCIJOS PRIE LIETUVOS RESPUBLIKOS FINANSŲ MINISTERIJOS VIRŠININKo 2020 m. kovo 26 d. įsakymo NR. VA-27 „dėl pagalbos priemonių mokesčių mokėtojams, paveiktiems koronaviruso (covid-19) SUKELTŲ NEIGIAMŲ PASEKMIŲ“ pakeitimo 

2020 m. gegužės 15 d. Nr. VA-37
Vilnius


1.	P a k e i č i u Valstybinės mokesčių inspekcijos prie Lietuvos Respublikos finansų ministerijos viršininko 2020 m. kovo 26 d. įsakymą Nr. VA-27 „Dėl pagalbos priemonių mokesčių mokėtojams, paveiktiems koronaviruso (COVID-19) sukeltų neigiamų pasekmių“ (toliau – Įsakymas):
1.1.  Papildau nauju 2.6 papunkčiu:
„2.6. iki tol, kol šalyje bus atšaukta ekstremalioji situacija, neigiamą poveikį patyrusių mokesčių mokėtojų deklaruotos mokesčių nepriemokos, susidariusios nuo 2020 m. kovo 16 d. (nuo karantino paskelbimo datos), permoka (skirtumu) neįskaitomos, jei yra pateiktas mokesčių mokėtojų Prašymas grąžinti (įskaityti) mokesčio permoką (skirtumą) (FR0781 forma, patvirtinta Valstybinės mokesčių inspekcijos prie Lietuvos Respublikos finansų ministerijos viršininko 2004 m. gruodžio 7 d. įsakymu Nr. VA-186 „Dėl mokesčių mokėtojo permokos (skirtumo) ar nepagrįstai išieškotų sumų grąžinimo (įskaitymo)“).“
1.2. Buvusius 2.6 ir 2.7 papunkčius laikau atitinkamai 2.7 ir 2.8 papunkčiais.
2. N u s t a t a u, kad Įsakymo nuostatos taikomos priimant Sprendimus dėl prašymų grąžinti (įskaityti) mokesčio permoką (skirtumą) nuo šio įsakymo įsigaliojimo.



Viršininkė										         Edita Janušienė
