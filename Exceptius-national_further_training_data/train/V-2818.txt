LIETUVOS RESPUBLIKOS SVEIKATOS APSAUGOS
MINISTRAS–VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 1 D. SPRENDIMO NR. V-654 „DĖL PACIENTŲ, SERGANČIŲ LENGVOS FORMOS COVID-19 LIGA (KORONAVIRUSO INFEKCIJA), IZOLIACIJOS ORGANIZAVIMO VŠĮ ABROMIŠKIŲ REABILITACINĖJE LIGONINĖJE“ PAKEITIMO

2020 m.  gruodžio 4   d. Nr. V-2818
Vilnius

Pakeičiu Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 1 d. sprendimą Nr. V-654 „Dėl pacientų, sergančių lengvos formos COVID-19 liga (koronaviruso infekcija), izoliacijos organizavimo VšĮ Abromiškių reabilitacinėje ligoninėje“:
1. Pakeičiu 1.9 papunktį ir jį išdėstau taip:
„1.9. bendradarbiaujant su Vilniaus miesto savivaldybės administracija, organizuoti tepinėlio paėmimą COVID-19 ligos (koronoviruso infekcijos) tyrimui;“.
2. Papildau 1.91 papunkčiu:
„1.91. paciento sveikatos būklę stebėti šia tvarka:
1.91.1. pacientas laikomas pasveikusiu šeimos gydytojo sprendimu, bet ne anksčiau nei jam gali būti nutraukiama izoliacija. Pacientui pasveikus nuo COVID-19 ligos (koronaviruso infekcijos), šeimos gydytojas į ESPBI IS formoje E025 įrašo diagnozę, nurodydamas TKL-10-AM kodą Z86.18 „Buvusios asmeniui kitos infekcinės ir parazitinės ligos“.
Pasveikus nuo COVID-19 ligos (koronaviruso infekcijos) pacientui 3 mėnesių laikotarpiu nuo pirmųjų COVID-19 ligos (koronaviruso infekcijos) simptomų atsiradimo dienos kartoti SARS-CoV-2 viruso tyrimų PGR metodu nerekomenduojama.
1.91.2. izoliacija VšĮ Abromiškių reabilitacinėje ligoninėje gali būti nutraukta, kai:
1.91.2.1. pacientams, sirgusiems lengvos formos COVID-19 liga (koronaviruso infekcija), išskyrus nurodytus šio sprendimo 1.91.2.2 papunktyje, po 10 dienų nuo simptomų atsiradimo pradžios, jei pacientas nebekarščiuoja ne mažiau kaip 3 dienas, nevartodamas antipiretikų, ir susilpnėjo kiti COVID-19 ligos (koronaviruso infekcijos) simptomai arba išskirtiniais atvejais šeimos gydytojo sprendimu, atsižvelgiant į paciento sveikatos būklę, anksčiau nei po 10 dienų nuo simptomų atsiradimo pradžios, jei pacientas nebekarščiuoja ne mažiau kaip 3 dienas, nevartodamas antipiretikų, susilpnėjo kiti COVID-19 ligos simptomai ir atlikus SARS-CoV-2 viruso tyrimus PGR metodu du kartus iš eilės ne trumpesniu kaip 24 val. intervalu juose nerandama SARS-CoV-2 viruso;
1.91.2.2. pacientams, kuriems yra imunosupresija, pacientams, kurie dirba palaikomojo gydymo ir slaugos paslaugas teikiančiose įstaigose, pacientams, kurie dirba socialinės globos įstaigose, pacientams, kurie dirba laisvės atėmimo įstaigose, izoliacija gali būti nutraukta po 20 dienų nuo COVID-19 ligos (koronaviruso infekcijos) simptomų atsiradimo pradžios, jei pacientas nebekarščiuoja ne mažiau kaip 3 dienas, nevartodamas antipiretikų, ir susilpnėjo kiti COVID-19 ligos (koronaviruso infekcijos) simptomai arba išskirtiniais atvejais šeimos gydytojo sprendimu, atsižvelgiant į paciento sveikatos būklę, anksčiau nei po 20 dienų nuo simptomų atsiradimo pradžios, jei pacientas nebekarščiuoja ne mažiau kaip 3 dienas, nevartodamas antipiretikų, susilpnėjo kiti COVID-19 ligos (koronaviruso infekcijos) simptomai ir atlikus SARS-CoV-2 viruso tyrimus PGR metodu du kartus iš eilės ne trumpesniu kaip 24 val. intervalu juose nerandama SARS-CoV-2 viruso;
1.91.2.3. pacientams, sirgusiems besimptomės formos COVID-19 liga (koronaviruso infekcija), po 10 dienų nuo nosiaryklės ir ryklės tepinėlio, kurį ištyrus PGR metodu buvo aptiktas SARS-CoV-2 virusas, paėmimo dienos.“




Laikinai einantis sveikatos apsaugos ministro pareigas – valstybės lygio
ekstremaliosios situacijos valstybės operacijų vadovas 		                        Aurelijus Veryga
