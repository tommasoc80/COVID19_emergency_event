Förordning
om omsättningsstöd till enskilda näringsidkare för 
augusti 2020–februari 2021
Utfärdad den 26 februari 2021
Regeringen föreskriver följande.
Inledande bestämmelser
1 § Denna förordning innehåller bestämmelser om ekonomiskt stöd till 
fysiska personer som bedriver näringsverksamhet (enskild näringsidkare) 
och vars nettoomsättning har minskat i större omfattning till följd av 
spridningen av sjukdomen covid-19.
2 § Denna förordning är meddelad med stöd av 8 kap. 7 § regeringsformen. 
Mottagare av stöd
3 § Stöd enligt denna förordning får lämnas till en enskild näringsidkare 
som vid tidpunkten för ansökan 
1. bedriver sådan näringsverksamhet i Sverige som avses i 13 kap. 1 §
inkomstskattelagen (1999:1229), och
2. är godkänd för F-skatt enligt 9 kap. 1 § skatteförfarandelagen
(2011:1244).
Stödperioder
4 § Stödperioder enligt denna förordning är
1. augusti–oktober 2020,
2. november och december 2020, och
3. januari och februari 2021.
En stödperiods motsvarande månader 2019 utgör stödperiodens
referensperiod. 
Om den enskilda näringsidkaren fått föräldrapenning eller sjukpenning 
enligt socialförsäkringsbalken under sammanlagt mer än hälften av antalet 
kalenderdagar under den referensperiod som avses i andra stycket får istället 
stödperiodens motsvarande månader 2018 utgöra stödperiodens 
referensperiod (alternativ referensperiod). Vid beräkningen av antalet 
kalenderdagar med föräldrapenning eller sjukpenning ska 12 kap. 32 § 
socialförsäkringsbalken tillämpas.
Förutsättningar för stöd SFS
5 § En enskild näringsidkare har efter ansökan rätt till omsättningsstöd för 
stödperioden augusti–oktober 2020 om den enskilda näringsidkarens 
sammanlagda nettoomsättning för denna period understiger 60 procent av 
den sammanlagda nettoomsättningen för referensperioden.
En enskild näringsidkare har efter ansökan rätt till omsättningsstöd för 
stödperioden november och december 2020 om den enskilda näringsidkarens 
sammanlagda nettoomsättning för denna period understiger 70 procent av den 
sammanlagda nettoomsättningen för referensperioden.
En enskild näringsidkare har efter ansökan rätt till omsättningsstöd för 
stödperioden januari och februari 2021 om den enskilda näringsidkarens 
sammanlagda nettoomsättning för denna period understiger 70 procent av 
den sammanlagda nettoomsättningen för referensperioden.
6 § Som förutsättning för stöd gäller även att 
1. nedgången i nettoomsättning så gott som uteslutande är orsakad av 
effekterna av spridningen av sjukdomen covid-19,
2. den enskilda näringsidkarens nettoomsättning under det räkenskapsår 
som avslutats den 31 december 2019 uppgick till minst 200 000 kronor för 
stödperioden augusti–oktober 2020 och till minst 180 000 kronor för 
stödperioderna november och december 2020 och januari och februari 2021, 
3. stödet för stödperioden, beräknat enligt 10–14 §§, uppgår till minst 
3 000 kronor per enskild näringsidkare för stödperioden augusti–oktober 
2020, 2 000 kronor för stödperioden november och december 2020 och 
2 000 kronor för stödperioden januari och februari 2021, och
4. den enskilda näringsidkaren har gjort vad som skäligen kan krävas för 
att uttömma möjligheterna till försäkringsersättning, skadestånd och 
liknande ersättning för sådan förlorad omsättning som stödet ska beräknas 
på.
Om räkenskapsåret som avses i första stycket 2 är längre eller kortare än 
tolv månader, ska kravet på minsta nettoomsättning justeras i motsvarande 
mån.
Om en alternativ referensperiod ska tillämpas ska räkenskapsåret som 
avses i första stycket 2 i stället avse det räkenskapsår som avslutats den 
31 december 2018. 
7 § Med nettoomsättning avses intäkter från sålda varor och utförda 
tjänster som ingår i den enskilda näringsidkarens normala verksamhet med 
avdrag för lämnade rabatter, mervärdesskatt och annan skatt som är direkt 
knuten till omsättningen, under förutsättning att intäkterna är hänförliga till 
en näringsverksamhet som bedrivs i Sverige. Intäkter från finansiella 
instrument och valutahandel ingår dock inte i nettoomsättningen. 
En intäkt ska anses hänförlig till den månad som den hade ansetts belöpa 
sig på om varje kalendermånad hade utgjort ett separat räkenskapsår för den 
enskilda näringsidkaren, med tillämpning av de redovisningsprinciper som 
den enskilda näringsidkaren tillämpat för det räkenskapsår som avslutats den 
31 december 2019.
Om nettoomsättningen för en stödperiod eller en referensperiod, vid en 
beräkning enligt första och andra styckena, uppgår till ett negativt belopp
ska nettoomsättningen för den perioden anses vara noll kronor.
Om en alternativ referensperiod ska tillämpas ska räkenskapsåret som 
avses i andra stycket i stället avse det räkenskapsår som avslutats den 
31 december 2018.
8 § Stöd får inte lämnas om den enskilda näringsidkaren vid tidpunkten SFS
för ansökan
1. är försatt i konkurs, eller
2. har näringsförbud.
9 § Stöd får endast lämnas i enlighet med de villkor som anges i 
Europeiska kommissionens förordningar om stöd av mindre betydelse. 
Med förordningar om stöd av mindre betydelse avses i denna förordning
1. Europeiska kommissionens förordning (EU) nr 1407/2013 av den 
18 december 2013 om tillämpningen av artiklarna 107 och 108 i fördraget 
om Europeiska unionens funktionssätt på stöd av mindre betydelse,
2. Europeiska kommissionens förordning (EU) nr 1408/2013 av den 
18 december 2013 om tillämpningen av artiklarna 107 och 108 i fördraget 
om Europeiska unionens funktionssätt på stöd av mindre betydelse inom 
jordbrukssektorn, och 
3. Europeiska kommissionens förordning (EU) nr 717/2014 av den 
27 juni 2014 om tillämpningen av artiklarna 107 och 108 i fördraget om 
Europeiska unionens funktionssätt på stöd av mindre betydelse inom fiskerioch vattenbrukssektorn.
Vid beräkningen av det totala stöd som får lämnas till olika företag, eller 
ett och samma företag, inom jordbrukssektorn ska de beloppsgränser som 
anges i bilaga I samt artikel 3.2 i kommissionens förordning (EU) 
nr 1408/2013 tillämpas.
Stödets storlek 
10 § För stödperioden augusti–oktober 2020 lämnas stöd med 75 procent
av skillnaden i nettoomsättning mellan stödperiodens referensperiod och 
stödperioden.
För stödperioderna november och december 2020 och januari och 
februari 2021 lämnas stöd med 90 procent av skillnaden i nettoomsättning 
mellan stödperiodens referensperiod och stödperioden. 
11 § Stödet ska minskas med belopp som den enskilda näringsidkaren fått 
eller kommer att få i
1. försäkringsersättning, skadestånd och annan liknande ersättning för 
sådan förlorad omsättning som stödet beräknas på, eller
2. stöd enligt förordningen (2020:246) om statligt stöd för 
kulturevenemang som har ställts in eller skjutits upp med anledning av 
spridningen av sjukdomen covid-19 om stödet lämnats för den stödperiod 
ansökan avser.
12 § Stödet ska även minskas med
1. stödbelopp som den enskilda näringsidkaren tagit emot för 
motsvarande stödperiod enligt förordningen (2021:126) om 
omställningsstöd för augusti 2020–februari 2021, eller
2. arbetslöshetsersättning som den enskilda näringsidkaren tagit emot 
enligt lagen (1997:238) om arbetslöshetsförsäkring om ersättningen lämnats 
för den stödperiod ansökan avser. 
13 § För stödperioden augusti–oktober 2020 lämnas stöd med högst 
72 000 kronor per näringsidkare. 
Om den enskilda näringsidkaren tagit emot arbetslöshetsersättning under 
mer än 10 procent men mindre än 50 procent av antalet kalenderdagar under 
stödperioden får stöd lämnas med högst 54 000 kronor. Om den enskilda SFS
näringsidkaren tagit emot arbetslöshetsersättning under minst 50 procent av 
antalet kalenderdagar under stödperioden får stöd lämnas med högst 
36 000 kronor. 
14 § För stödperioden november och december 2020 och för stödperioden 
januari och februari 2021 lämnas stöd med högst 48 000 kronor per 
näringsidkare och stödperiod.
Om den enskilda näringsidkaren tagit emot arbetslöshetsersättning under 
mer än 10 procent men mindre än 50 procent av antalet kalenderdagar under 
den aktuella stödperioden får stöd lämnas med högst 36 000 kronor. Om den 
enskilda näringsidkaren tagit emot arbetslöshetsersättning under minst 
50 procent av antalet kalenderdagar under den aktuella stödperioden får stöd 
lämnas med högst 24 000 kronor. 
Handläggning av stödärenden
15 § Frågor om stöd enligt denna förordning prövas av 
1. Länsstyrelsen i Stockholms län om den enskilda näringsidkaren vid 
ansökningstillfället är folkbokförd i Stockholms, Uppsala, Södermanlands, 
Gotlands eller Västmanlands län,
2. Länsstyrelsen i Östergötlands län om den enskilda näringsidkaren vid 
ansökningstillfället är folkbokförd i Östergötlands, Jönköpings eller Kalmar 
län, 
3. Länsstyrelsen i Skåne län om den enskilda näringsidkaren vid 
ansökningstillfället är folkbokförd i Kronobergs, Blekinge eller Skåne län, 
4. Länsstyrelsen i Västra Götalands län om den enskilda näringsidkaren 
vid ansökningstillfället är folkbokförd i Hallands eller Västra Götalands län, 
5. Länsstyrelsen i Dalarnas län om den enskilda näringsidkaren vid 
ansökningstillfället är folkbokförd i Värmlands, Örebro, Dalarnas eller 
Gävleborgs län, 
6. Länsstyrelsen i Västernorrlands län om den enskilda näringsidkaren vid 
ansökningstillfället är folkbokförd i Jämtlands eller Västernorrlands län, och
7. Länsstyrelsen i Norrbottens län om den enskilda näringsidkaren vid 
ansökningstillfället är folkbokförd i Västerbottens eller Norrbottens län. 
Om den enskilda näringsidkaren inte är folkbokförd i Sverige prövas 
frågor om stöd enligt denna förordning av Länsstyrelsen i Östergötlands län.
Länsstyrelsen i Östergötlands län samordnar länsstyrelsernas arbete med 
stödet.
16 § En ansökan om stöd ska innehålla följande uppgifter: 
1. den enskilda näringsidkarens nettoomsättning under det räkenskapsår 
som avslutats den 31 december 2019,
2. nedgången i den enskilda näringsidkarens nettoomsättning vid en 
jämförelse mellan nettoomsättningen för stödperioden och 
nettoomsättningen för referensperioden, 
3. om nedgången i nettoomsättningen är orsakad av effekterna av 
spridningen av sjukdomen covid-19,
4. försäkringsersättning, skadestånd och annan liknande ersättning för 
sådan förlorad omsättning som stödet ska beräknas på,
5. stöd enligt förordningen (2020:246) om statligt stöd för 
kulturevenemang som har ställts in eller skjutits upp med anledning av 
spridningen av sjukdomen covid-19, 
6. om den enskilda näringsidkaren har för avsikt att söka, har ansökt om SFS
eller fått beslut om stöd för den aktuella stödperioden enligt förordningen 
(2021:126) om omställningsstöd för augusti 2020–februari 2021,
7. om den enskilda näringsidkaren för den aktuella stödperioden har för 
avsikt att söka, har ansökt om eller fått beslut om arbetslöshetsersättning 
enligt lagen (1997:238) om arbetslöshetsförsäkring, 
8. annat stöd som lämnats enligt kommissionens förordningar om stöd av 
mindre betydelse som den enskilda näringsidkaren har fått under de två 
föregående beskattningsåren och det innevarande beskattningsåret, 
9. om den enskilda näringsidkaren är försatt i konkurs eller har 
näringsförbud, och
10. de övriga uppgifter som länsstyrelsen behöver för att kunna fatta 
beslut om stöd. 
Om en alternativ referensperiod ska tillämpas ska ansökan även innehålla 
uppgifter om antalet kalenderdagar som den enskilda näringsidkaren har fått 
föräldrapenning eller sjukpenning under den referensperiod som avses i 
4 § andra stycket. Ansökan ska vidare, i stället för de uppgifter som avses i 
första stycket 1, innehålla uppgift om den enskilda näringsidkarens 
nettoomsättning under det räkenskapsår som avslutats den 31 december 
2018. 
Uppgifterna i en ansökan om omsättningsstöd ska lämnas på heder och 
samvete.
17 § En ansökan om stöd ska lämnas på ett formulär som fastställs av 
Boverket. Ansökan om stöd ska ha inkommit till den länsstyrelse som anges 
i 15 § senast den 30 april 2021.
18 § Till ansökan ska det bifogas ett utdrag ur bokföringen för det 
räkenskapsår som avslutats den 31 december 2019. Till ansökan ska även 
bifogas de ytterligare handlingar som anges i ansökningsformuläret.
Om en alternativ referensperiod ska tillämpas ska utdraget ur bokföringen 
som avses i första stycket i stället avse det räkenskapsår som avslutats den 
31 december 2018. 
19 § Den enskilda näringsidkaren ska på begäran av länsstyrelsen lämna 
de ytterligare handlingar eller uppgifter som behövs för prövningen.
20 § En enskild näringsidkare som har ansökt om stöd eller beviljats stöd 
enligt denna förordning ska till länsstyrelsen anmäla om de uppgifter som 
lämnats till länsstyrelsen visar sig vara felaktiga eller om det inträffat sådana 
förändringar som kan påverka rätten till stöd eller stödets storlek.
21 § Innan ett stöd beviljas ska länsstyrelsen lämna de upplysningar till 
den enskilda näringsidkaren som framgår av artikel 6.1 i kommissionens 
förordningar (EU) nr 1407/2013, 1408/2013 och 717/2014.
22 § Om den enskilda näringsidkaren har för avsikt att söka eller har 
ansökt om stöd enligt förordningen (2021:126) om omställningsstöd för 
augusti 2020–februari 2021 ska länsstyrelsen, om de sökta stödperioderna 
sammanfaller, avvakta med att fatta beslut i frågan om omsättningsstöd till 
dess beslut om omställningsstöd har fattats.
Om den enskilda näringsidkaren har för avsikt att söka eller har ansökt 
om arbetslöshetsersättning enligt lagen (1997:238) om arbetslöshetsförsäkring ska länsstyrelsen, om de sökta stödperioderna sammanfaller med 
perioderna för arbetslöshetsersättning, avvakta med att fatta beslut i frågan SFS
om omsättningsstöd till dess beslut om arbetslöshetsersättning har fattats.
23 § Av beslutet om stöd ska det framgå 
1. vilken eller vilka stödperioder beslutet avser, och
2. stödbelopp för respektive stödperiod.
Utbetalning av stöd
24 § Boverket betalar ut stöd enligt denna förordning.
Uppföljning av utbetalt stöd 
25 § Länsstyrelsen ansvarar för uppföljning av stöd som betalats ut enligt 
denna förordning.
Den enskilda näringsidkaren ska på länsstyrelsens begäran lämna de 
uppgifter som behövs för uppföljning av det stöd som har betalats ut.
Återbetalning av stöd
26 § Den enskilda näringsidkaren är återbetalningsskyldig om 
1. näringsidkaren efter beslut om omsättningsstöd tagit emot stöd enligt 
förordningen (2021:126) om omställningsstöd för augusti 2020–februari 
2021,
2. näringsidkaren efter beslut om omsättningsstöd tagit emot 
arbetslöshetsersättning enligt lagen (1997:238) om arbetslöshetsförsäkring
för den aktuella stödperioden, 
3. näringsidkaren genom att lämna oriktiga uppgifter eller på annat sätt 
har orsakat att stödet har bestämts felaktigt eller med för högt belopp, eller
4. stödet av någon annan orsak har bestämts felaktigt eller med för högt 
belopp och den enskilda näringsidkaren skäligen borde ha insett detta. 
På det belopp som en enskild näringsidkare är återbetalningsskyldig för 
ska ränta betalas från och med den dag som infaller en månad efter det att 
beslut om återkrav enligt 27 § har fattats och efter en räntesats som vid varje 
tidpunkt överstiger statens utlåningsränta med två procentenheter.
Återkrav 
27 § Om den enskilda näringsidkaren är återbetalningsskyldig enligt 26 §, 
ska länsstyrelsen besluta att helt eller delvis kräva tillbaka stödet med ränta. 
Kravet eller räntan får sättas ned helt eller delvis om det finns särskilda skäl.
Offentliggörande, rapportering och registerföring
28 § Bestämmelser om offentliggörande, rapportering och registerföring 
finns i 12 a § lagen (2013:388) om tillämpning av Europeiska unionens 
statsstödsregler och i förordningen (2016:605) om tillämpning av 
Europeiska unionens statsstödsregler.
29 § Länsstyrelsen ska sköta den registerföring som anges i artikel 6.4 i 
kommissionens förordningar (EU) nr 1407/2013, 1408/2013 och 717/2014.
Rätt att meddela föreskrifter
30 § Boverket får meddela föreskrifter om verkställigheten av denna 
förordning.
Överklagande SFS
31 § I 40 § förvaltningslagen (2017:900) finns bestämmelser om 
överklagande till allmän förvaltningsdomstol. Andra beslut än beslut om att 
helt eller delvis inte bevilja stöd får dock inte överklagas.
 
Denna förordning träder i kraft den 2 mars 2021.
På regeringens vägnar
IBRAHIM BAYLAN
Maria Wetterling
(Näringsdepartementet)
