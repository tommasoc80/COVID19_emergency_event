BEK nr 442 af 17/04/2020
Bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler i forbindelse med håndtering af covid-19

§ 1

I bekendtgørelse nr. 370 af 4. april 2020 om forbud mod større forsamlinger og mod adgang til og restriktioner for lokaler i forbindelse med håndtering af covid-19 foretages følgende ændringer:

1. I § 6, stk. 1, nr. 2, indsættes efter »basarer«: »samt butikker, der er beliggende i indkøbscentre, stormagasiner, arkader og basarer, medmindre der er direkte adgang til butikken fra gaden, og adgangen fra butikken til indkøbscenteret, stormagasinet, arkaden eller basaren er afspærret«.

2. Efter kapitel 4 indsættes:

»Kapitel 4 a.

Forholdet til anden lovgivning

§ 12 a. Bekendtgørelsen finder ikke anvendelse på dagtilbud, skoler, institutioner m.v., der er omfattet af bekendtgørelse om lukning og gradvis, kontrolleret genåbning af dagtilbud, skoler, institutioner m.v. og om nødpasning i forbindelse med håndtering af Coronavirussygdom 2019 (COVID-19) eller bekendtgørelse om nødundervisning m.v. på børne- og undervisningsområdet som led i forebyggelse og afhjælpning i forbindelse med covid-19. Det gælder også for aktiviteter, der finder sted uden for de lokaler eller øvrige lokaliteter, som dagtilbuddet, skolen, institutionen m.v. råder over.«

3. I § 15, stk. 2, ændres »18. april 2020« til: »11. maj 2020«.

§ 2

Bekendtgørelsen træder i kraft ved bekendtgørelse i Lovtidende.

Sundheds- og Ældreministeriet, den 17. april 2020

Magnus Heunicke

