Förordning
om ändring i förordningen (2020:244) om viss tillfällig 
föräldrapenning med anledning av sjukdomen covid-19
Utfärdad den 25 juni 2020
Regeringen föreskriver att det i förordningen (2020:244) om viss tillfällig 
föräldrapenning med anledning av sjukdomen covid-19 ska införas sex nya 
paragrafer, 7 a–7 f §§, och närmast före 7 a § en ny rubrik av följande lydelse.
Tillfällig föräldrapenning för ett barn som har varit allvarligt sjukt
7 a § En förälder har rätt till tillfällig föräldrapenning enligt 13 kap.socialförsäkringsbalken, om föräldern behöver avstå från förvärvsarbete för att 
vårda ett barn som
1. avses i 13 kap. 16, 22 eller 27 § samma balk och inte har fyllt 18 år,
2. varaktigt bor hos föräldern,
3. någon gång från och med den 1 januari 2020 har varit allvarligt sjukt i
den mening som avses i 13 kap. 30 § samma balk men inte längre är det, och
4. det på grund av den allvarliga sjukdomen eller en behandling som barnet någon gång från och med den 1 januari 2020 har genomgått för den allvarliga sjukdomen finns skäl att skydda mot smitta av det virus som orsakar 
sjukdomen covid-19.
7 b § En förälder har rätt till tillfällig föräldrapenning enligt 13 kap. socialförsäkringsbalken, om föräldern avstår från förvärvsarbete för att undvika 
att han eller hon smittar ett barn med det virus som orsakar sjukdomen 
covid-19. Det gäller dock endast om
1. barnet inte har fyllt 18 år,
2. villkoren i 7 a § 2–4 är uppfyllda,
3. föräldern inte har möjlighet att utföra sitt förvärvsarbete i hemmet, och
4. arbetsgivaren inte har erbjudit föräldern andra arbetsuppgifter inom
ramen för anställningen eller det i övrigt inte har gått att anpassa arbetssituationen på arbetsplatsen, så att ur smittskyddssynpunkt lämpligt avstånd 
kan hållas till andra för att undvika spridning av sjukdomen covid-19.
7 c § Tillfällig föräldrapenning för vård av barnet som lämnas enligt bestämmelserna i 13 kap. socialförsäkringsbalken eller med stöd av 2 eller 
7 a § får lämnas till en förälder för samma tid som tillfällig föräldrapenning 
för barnet lämnas med stöd av 7 b § till en annan förälder eller flera andra 
föräldrar.
Tillfällig föräldrapenning som lämnas med stöd av 7 b § får lämnas till en SFS 2020:583
förälder för samma tid som tillfällig föräldrapenning för barnet lämnas enligt
bestämmelserna i 13 kap. socialförsäkringsbalken eller med stöd av 2, 7 a
eller 7 b § till en annan förälder eller flera andra föräldrar.
7 d § Tillfällig föräldrapenning som lämnas med stöd av 7 a eller 7 b § får 
inte lämnas till en förälder som på annan grund kan få tillfällig föräldrapenning för vård av barnet.
7 e § Tillfällig föräldrapenning som lämnas med stöd av 7 a eller 7 b § 
lämnas under sammanlagt högst 90 dagar per förälder.
7 f § Bestämmelsen i 110 kap. 18 § andra meningen socialförsäkringsbalken ska tillämpas när det gäller barnets tidigare sjukdomstillstånd som avses 
i 7 a § 3.
Ett läkarutlåtande ska ges in för att visa att det enligt 7 a § 4 finns skäl att 
skydda barnet mot smitta av det virus som orsakar sjukdomen covid-19.
1. Denna förordning träder i kraft den 1 juli 2020.
2. Bestämmelserna om tillfällig föräldrapenning i 7 a–7 f §§ tillämpas
inte på tillfällig föräldrapenning som avser tid före ikraftträdandet.
På regeringens vägnar
LENA HALLENGREN
Marianne Jenryd
(Socialdepartementet)