Förordning
om dels fortsatt giltighet av förordningen (2020:582) om 
viss sjukpenning i förebyggande syfte och viss 
smittbärarpenning med anledning av sjukdomen 
covid-19, dels ändring i samma förordning
Utfärdad den 24 september 2020
Regeringen föreskriver i fråga om förordningen (2020:582) om viss sjukpenning i förebyggande syfte och viss smittbärarpenning med anledning av 
sjukdomen covid-19, som gäller till utgången av september 2020,
dels att förordningen ska fortsätta att gälla till och med utgången av 2020,
dels att 2, 5, 14 och 15 §§ ska ha följande lydelse,
dels att punkt 3 i ikraftträdande- och övergångsbestämmelserna ska ha 
följande lydelse.
2 § En försäkrad har rätt till sjukpenning i förebyggande syfte utöver vad 
som anges i 27 kap. 6 § socialförsäkringsbalken om den försäkrade helt eller 
delvis avstår från förvärvsarbete för att undvika att smittas av viruset som 
orsakar sjukdomen covid-19 med anledning av att han eller hon har
1. en cancersjukdom med pågående eller nyligen avslutad behandling,
med undantag för hormonell adjuvant behandling,
2. samtidig förekomst av mer än en av diagnoserna hjärt-kärlsjukdom
(svår hjärtsvikt, pulmonell arteriell hypertension, kronisk tromboembolisk 
pulmonell hypertension, komplicerad medfödd hjärtsjukdom, klaffsjukdom 
med uttalad påverkan på hjärtfunktionen), hypertoni, diabetes med komplikationer i minst ett organsystem, kraftigt nedsatt njurfunktion (CKD stadium 
4 och 5) eller kronisk leversjukdom med cirrhosutveckling,
3. diagnosen fetma och body mass index (BMI) 40 eller däröver,
4. en neurologisk eller neuromuskulär sjukdom eller skada med påverkan
på andningsfunktionen, 
5. binjurebarkssvikt,
6. genomgått transplantation med fortgående immunmodulerande behandling, 
7. immunbristtillstånd såsom svår kombinerad immunbrist (SCID),
sickle-cells-anemi, hiv med låg CD4-nivå, kraftigt nedsatt allmäntillstånd 
såsom extrem undervikt, högdosbehandling eller långtidsbehandling med 
kortison eller andra läkemedel i dos som kan öka infektionskänsligheten, 
flerfunktionsnedsättning (intellektuell funktionsnedsättning och samtidig 
rörelsenedsättning) som innebär ökad risk att drabbas svårt vid covid-19,
eller
8. kronisk lungsjukdom med väsentligt minskad lungkapacitet.
Som villkor för att sjukpenning enligt första stycket ska lämnas gäller att
det av en rekommendation från Folkhälsomyndigheten framgår att försäk
rade som avses i första stycket behöver avstå från förvärvsarbete utanför SFS 2020:802
hemmet och att, för den del som ersättning lämnas för,
‒ den försäkrade inte har möjlighet att utföra sitt förvärvsarbete i hemmet, 
och
‒ arbetsgivaren inte har erbjudit den försäkrade andra arbetsuppgifter 
inom ramen för anställningen eller det i övrigt inte har gått att anpassa 
arbetssituationen på arbetsplatsen, så att ur smittskyddssynpunkt lämpligt 
avstånd kan hållas till andra för att undvika spridning av sjukdomen covid19. 
5 § En försäkrad har rätt till smittbärarpenning utöver vad som anges i 
46 kap. 5 § socialförsäkringsbalken om den försäkrade helt eller delvis 
avstår från förvärvsarbete för att undvika att han eller hon smittar en närstående med viruset som orsakar sjukdomen covid-19, i de fall den närstående
1. uppfyller något av villkoren i 2 § första stycket 1–8 eller är 70 år eller
äldre, och
2. är 18 år eller äldre och är försäkrad enligt bestämmelserna i 4–7 kap.
socialförsäkringsbalken.
För rätt till smittbärarpenning krävs därutöver att
1. villkoren i 2 § andra stycket är uppfyllda, och
2. den försäkrade under den kalendermånad han eller hon har avstått från
förvärvsarbete enligt första stycket har arbetat som personlig assistent i 
minst 80 timmar åt en närstående som är beviljad personlig assistans enligt 
9 a § lagen (1993:387) om stöd och service till vissa funktionshindrade eller 
åt en närstående som är beviljad assistansersättning enligt 51 kap. socialförsäkringsbalken, eller
3. den försäkrade under den kalendermånad han eller hon har avstått från
förvärvsarbete enligt första stycket har beviljats närståendepenning enligt 
47 kap. socialförsäkringsbalken för vård av den närstående.
Smittbärarpenning enligt första stycket lämnas inte till den som är personlig assistent för tid när assistansersättning inte lämnas enligt 51 kap. 5 § 
socialförsäkringsbalken. Sådan smittbärarpenning lämnas inte heller till en 
försäkrad för tid som den närstående får sluten vård vid en vårdinrättning.
14 § I en ansökan om sjukpenning enligt 2 § ska sökanden genom ett 
läkarintyg visa att han eller hon uppfyller något av villkoren i 2 § första 
stycket 1‒8.
I ansökan ska sökanden även lämna uppgifter om att han eller hon inte har 
möjlighet att utföra sitt förvärvsarbete i hemmet och inte har erbjudits andra 
arbetsuppgifter inom ramen för anställningen. Uppgifterna ska lämnas på 
heder och samvete.
15 § I en ansökan om smittbärarpenning enligt 5 § ska sökanden lämna 
uppgifter om att han eller hon inte har möjlighet att utföra sitt förvärvsarbete 
i hemmet och inte har erbjudits andra arbetsuppgifter inom ramen för anställningen. Av ansökan ska det också framgå att den närstående är 18 år 
eller äldre och om sådana förhållanden föreligger som enligt 5 § tredje stycket innebär att smittbärarpenning inte kan lämnas. Uppgifterna ska lämnas på 
heder och samvete.
Om ansökan avser en närstående som inte har fyllt 70 år ska sökanden 
genom ett läkarintyg eller läkarutlåtande även visa att den närstående uppfyller något av villkoren i 2 § första stycket 1‒8.
3. Den upphävda förordningen gäller dock fortfarande för sjukpenning i SFS 2020:802
förebyggande syfte och smittbärarpenning som avser tid från och med den 
1 juli 2020 till och med utgången av 2020.
1. Denna förordning träder i kraft den 28 september 2020.
2. Bestämmelserna i 2, 5, 14 och 15 §§ i den nya lydelsen tillämpas dock
för tid från och med den 1 juli 2020. 
På regeringens vägnar
ARDALAN SHEKARABI
Kjell Rempler
(Socialdepartementet)