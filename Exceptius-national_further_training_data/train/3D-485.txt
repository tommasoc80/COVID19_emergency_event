

LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
dėl palūkanų, sumokėtų už paskolas ir lizingo paslaugas be garantijos, kompensavimo COVID-19 LIGOS protrūkio laikotarpiu taisyklių patvirtinimo


2020 m. birželio 26 d. Nr. 3D-485
Vilnius

Vadovaudamasis Lietuvos Respublikos žemės ūkio, maisto ūkio ir kaimo plėtros įstatymo 8 straipsnio 4 dalimi: 
1. T v i r t i n u  Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisykles (pridedama).
2. N u s t a t a u, kad šis įsakymas įsigalioja 2020 m. liepos 1 d. 


Žemės ūkio ministras								Andrius Palionis

PATVIRTINTA
Lietuvos Respublikos žemės ūkio ministro
2020 m. birželio 26 d. įsakymu Nr. 3D-485

palūkanų, sumokėtų už paskolas ir lizingo pasLAUGAS be garantijos, kompensavimo COVID-19 LIGOS protrūkio laikotarpiu taisyklĖS


I SKYRIUS
BENDROSIOS NUOSTATOS

1. Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisyklės (toliau – Taisyklės) reglamentuoja valstybės pagalbos, kompensuojant dalį palūkanų, sumokėtų ūkio subjekto už paskolas (įskaitant kredito linijas) ir (ar) finansinės nuomos (lizingo) paslaugas investicijoms ir apyvartinėms lėšoms finansuoti, dėl kurių nėra suteikta UAB Žemės ūkio paskolų garantijų fondo (toliau – Bendrovė) garantija, išskyrus paskolas be garantijos turtui įsigyti, jei jos suteiktos vadovaujantis Lietuvos Respublikos žemės ūkio ministro 2019 m. balandžio 2 d. įsakymu Nr. 3D-193 „Dėl Paskolų žemės ūkio technikai ir įrangai įsigyti, finansuojamų iš grąžintų ir grąžintinų lėšų, teikimo taisyklių ir Paskolų, finansuojamų iš įgyvendinant Lietuvos kaimo plėtros 2007–2013 metų programos finansines priemones grąžintų lėšų, teikimo pirmine gamyba užsiimantiems ūkio subjektams taisyklių patvirtinimo“ (toliau – įsakymas Nr. 3D-193) (toliau – pagalba), teikimą iš valstybės biudžeto lėšų.
2. Pagal Taisykles pagalba teikiama vadovaujantis 2020 m. kovo 19 d. Europos Komisijos Komunikato „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su visais pakeitimais (toliau – Komunikatas) specialiaisiais reikalavimais, nurodytais 3.1 skirsnyje, ir bendraisiais reikalavimais, nurodytais 4 skyriuje, Europos Komisijos sprendimu Nr. SA.57529 (2020 / N) dėl valstybės pagalbos schemos patvirtinimo, 2014 m. birželio 17 d. Komisijos reglamentu (ES) Nr. 651/2014, kuriuo tam tikrų kategorijų pagalba skelbiama suderinama su vidaus rinka taikant Sutarties 107 ir 108 straipsnius, su visais pakeitimais, 2014 m. birželio 25 d. Komisijos reglamentu (ES) Nr. 702/2014, kuriuo skelbiama, kad tam tikrų kategorijų pagalba žemės bei miškų ūkio sektoriuose ir kaimo vietovėse yra suderinama su vidaus rinka pagal Sutarties dėl Europos Sąjungos veikimo 107 ir 108 straipsnius, su visais pakeitimais ir atsižvelgiant į Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrąsias administravimo taisykles, patvirtintas Lietuvos Respublikos žemės ūkio ministro 2010 m. lapkričio 8 d. įsakymu Nr. 3D-979 „Dėl Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrųjų administravimo taisyklių patvirtinimo“ (toliau – Bendrosios administravimo taisyklės). 
3. Pagalbos teikimo tikslas – sudaryti palankesnes sąlygas ūkio subjektams COVID-19 ligos protrūkio laikotarpiu ir jam pasibaigus pasinaudoti finansų įstaigų teikiamomis paskolomis ir finansinės nuomos (lizingo) bendrovių teikiamomis finansinės nuomos (lizingo) paslaugomis investicijoms finansuoti ir apyvartinėms lėšoms papildyti be Bendrovės garantijos.
4. Taisyklėse vartojamos sąvokos:
4.1. kaimo vietovė – gyvenamoji vietovė, kurios gyventojų skaičius neviršija šešių tūkstančių; 
4.2. kaimo vietovėje veikiantis subjektas – ūkine ir (ar) komercine veikla kaimo vietovėje užsiimantis fizinis ar juridinis asmuo, teisės aktų nustatyta tvarka įregistravęs sau priklausančią žemės ūkio valdą Lietuvos Respublikos žemės ūkio ir kaimo verslo registre;
4.3. žemės ūkio kooperatinė bendrovė (kooperatyvas) (toliau – pripažinta kooperatinė bendrovė) – kooperatinė bendrovė (kooperatyvas), teisės aktų nustatyta tvarka pripažinta žemės ūkio kooperatine bendrove (kooperatyvu);
4.4. žemės ūkio produktas – Sutarties dėl Europos Sąjungos veikimo I priede išvardyti produktai, išskyrus 2013 m. gruodžio 11 d. Europos Parlamento ir Tarybos reglamento (ES) Nr. 1379/2013 dėl bendro žvejybos ir akvakultūros produktų rinkų organizavimo, kuriuo iš dalies keičiami Tarybos reglamentai (EB) Nr. 1184/2006 ir (EB) Nr. 1224/2009 ir panaikinamas Tarybos reglamentas (EB) Nr. 104/2000  su visais pakeitimais, I priede išvardytus žvejybos ir akvakultūros produktus;
4.5. žemės ūkio technika – traktoriai, universalios traktorių priekabos (puspriekabės), žemės ūkio mašinos, įrenginiai (gyvulininkystės, gamybinių patalpų (sandėlių, saugyklų, daržinių), darbų mechanizavimo proceso įrenginiai, kurie dažnai yra ne savarankiški vienetai, o technologinės linijos ar gamybinio proceso įrenginių dalis), įranga ir įtaisai žemės ūkio darbams atlikti. Prie žemės ūkio technikos kategorijos nepriskiriama įvairi technika, kuri iš dalies gali būti naudojama ir žemės ūkio gamyboje, tačiau yra pagaminta įvairioms ūkio šakoms arba kitoms reikmėms (kelių transporto priemonės (krovininiai ir lengvieji automobiliai, autobusai, automobilių priekabos ir puspriekabės, motociklai), kitos transporto priemonės (laivai, orlaiviai ir kt.), kelių ir statybinės mašinos (kranai, keltuvai, greideriai), įvairūs ne žemės ūkio paskirties gamybinių patalpų įrenginiai (kompresoriai, autokrautuvai, plovimo, valymo mašinos ir kt.), komunalinė, buitinė, organizacinė ir kita technika);
4.6 kitos Taisyklėse vartojamos sąvokos apibrėžtos reglamente (ES) Nr. 651/2014, reglamente (ES) Nr. 702/2014 ir kituose teisės aktuose.

II SKYRIUS
PAGALBOS TEIKIMO SĄLYGOS

5. Tinkami pareiškėjai:
5.1. kaimo vietovėje veikiantys ūkio subjektai, užsiimantys pirmine žemės ūkio produktų gamyba (įskaitant kooperatines bendroves (kooperatyvus);
5.2. pripažintos kooperatinės bendrovės, užsiimančioms žemės ūkio produktų perdirbimu ir (ar) prekyba;
5.3. kooperatinės bendrovės, neturinčios pripažintos kooperatinės bendrovės statuso, užsiimančios žemės ūkio produktų perdirbimu ir (ar) prekyba, kurios veiklą vykdo ne ilgiau kaip 2 metus ir jei per paskutinius keturis ketvirčius, ėjusius prieš paraiškos dėl sumokėtų palūkanų už paskolas ir (ar) lizingo paslaugas investicijoms ir apyvartinėms lėšoms finansuoti kompensacijos išmokėjimo (toliau – paraiška) pateikimą, supirktų iš savo narių šių narių pagamintų žemės ūkio produktų vertė yra didesnė nei 50 proc. visų per tą laikotarpį supirktų žemės ūkio produktų vertės.
6. Pagal Taisykles pagalba teikiama, jei tenkinamos šios sąlygos:
6.1. ūkio subjektai yra įregistravę žemės ūkio valdą Lietuvos Respublikos žemės ūkio ir kaimo verslo registre Lietuvos Respublikos žemės ūkio ir kaimo verslo registro nuostatų, patvirtintų Lietuvos Respublikos Vyriausybės 2002 m. rugpjūčio 27 d. nutarimu Nr. 1351 „Dėl Lietuvos Respublikos žemės ūkio ir kaimo verslo registro įsteigimo ir jo nuostatų patvirtinimo“ nustatyta tvarka.
6.2. pareiškėjas 2019 m. gruodžio 31 d. nebuvo laikomas sunkumų patiriančia įmone, kaip apibrėžta reglamento (ES) Nr. 651/2014 2 straipsnio 18 punkte ir reglamento (ES) Nr. 702/2014 2 straipsnio 14 punkte; 
6.3. pareiškėjui nėra suteikta parama iš kitų nacionalinių programų ir (ar) Europos Sąjungos fondų palūkanų daliai, kuriai prašoma skirti pagalbą pagal Taisykles, kompensuoti;
6.4. savivaldybės sprendimas suteikti pagalbą pagal Taisykles priimtas iki 2020 m. gruodžio 31 d. 
7. Pagal Taisykles kompensuojamos palūkanos, sumokėtos už paskolas ir (ar) finansinės nuomos (lizingo) paslaugas turtui, nurodytam Taisyklių III skyriuje, įsigyti ir (ar) darbo užmokesčiui ir su juo susijusiems mokesčiams mokėti, kurioms nėra suteikta Bendrovės garantija, išskyrus paskolas turtui įsigyti be garantijos, kai jos teikiamos pagal įsakymą Nr. 3D-193. Tinkamomis laikomos tos išlaidos, kurios susijusios su Taisyklių 5 punkte nurodytų pareiškėjų nurodyta veikla.

III SKYRIUS
TINKAMOS FINANSUOTI IŠLAIDOS

8. Pagal Taisykles pagalba teikiama pareiškėjams:
8.1. imantiems iš finansų įstaigų paskolas investicijoms finansuoti:
8.1.1. nekilnojamojo turto statybai, jo įsigijimui arba atnaujinimui; su žeme susijusios išlaidos gali būti tinkamos finansuoti tik jei jos neviršija 10 proc. visų tinkamų finansuoti investicinio projekto išlaidų;
8.1.2. žemės ūkio technikos, kitos gamybinės įrangos ir (ar) įrenginių įsigijimui;
8.1.3. kompiuterių programinės įrangos įsigijimui ar kūrimui ir patentų, licencijų, autorių teisių ir prekių ženklų įsigijimui; 
8.1.4. bendrosioms išlaidoms, susijusioms su 8.1.1 ir 8.1.2 papunkčiuose nurodytomis išlaidomis, pvz., atlygis architektams, inžinieriams ir konsultantams, mokesčiai, susiję su konsultacijomis, kaip siekti aplinkosauginio ir ekonominio tvarumo, įskaitant galimybių studijas; išlaidos galimybių studijoms tinkamos finansuoti net ir tuo atveju, jei remiantis jų rezultatais nėra patiriama išlaidų pagal 8.1.1 ir 8.1.2 papunkčius;
8.2. imantiems paskolas trumpalaikiam turtui, nurodytam Taisyklių 1 priede, ir (ar) biologiniam turtui įsigyti ir (ar) darbo užmokesčiui ir su juo susijusiems mokesčiams (toliau – darbo užmokestis) mokėti; 
8.3. perkantiems finansine nuoma (lizingu) žemės ūkio techniką, kitą gamybinę įrangą ir (ar) įrenginius.

IV SKYRIUS
PAGALBOS DYDIS IR INTENSYVUMAS

9. Tuo atveju, kai:
9.1. paskola (išskyrus kredito linijas) paimta ir (ar) finansinės nuomos (lizingo) paslaugos nupirktos iki Taisyklių įsigaliojimo ir dėl šių paskolų ir (ar) finansinės nuomos (lizingo) paslaugų iki Taisyklių įsigaliojimo nebuvo priimti sprendimai dėl valstybės pagalbos ir (ar) nereikšmingos (de minimis) pagalbos kompensuojant palūkanas suteikimo:
9.1.1. kompensuojama 100 proc. palūkanų, sumokėtų nuo 2020 m. birželio 1 d. iki 2020 m. gruodžio 31 d. ir 80 proc. palūkanų, sumokėtų nuo 2021 m. sausio 1 d.;
9.1.2. bendras palūkanų kompensavimo laikotarpis negali būti ilgesnis kaip 36 mėnesiai nuo 2020 m. birželio 1 d. ;
9.1.3. maksimali metinė palūkanų norma, nuo kurios skaičiuojama kompensacija – 8 proc.;
9.2. paskola (išskyrus kredito linijas) paimta ir (ar) finansinės numos (lizingo) paslaugos nupirktos iki Taisyklių įsigaliojimo ir dėl šių paskolų ir (ar) finansinės nuomos (lizingo) paslaugų iki Taisyklių įsigaliojimo buvo priimti sprendimai dėl valstybės pagalbos ir (ar) nereikšmingos (de minimis) pagalbos kompensuojant palūkanas suteikimo:
9.2.1. kompensuojama 100 proc. palūkanų, sumokėtų nuo 2020 m. birželio 1 d. iki 2020 m. gruodžio 31 d., bet palūkanos kompensuojamos tik už tuos mėnesius, už kuriuos sumokėtos palūkanos nebuvo kompensuojamos pagal anksčiau priimtus sprendimus dėl pagalbos suteikimo; 
9.2.2. maksimali metinė palūkanų norma, nuo kurios skaičiuojama kompensacija – 8 proc.;
9.3. kredito linija buvo paimta iki Taisyklių įsigaliojimo ir dėl jos anksčiau nebuvo priimti sprendimai dėl valstybės pagalbos ir (ar) nereikšmingos (de minimis) pagalbos kompensuojant palūkanas suteikimo:
9.3.1. kompensuojama 100 proc. palūkanų, sumokėtų nuo 2020 m. birželio 1 d. iki 2020 m. gruodžio 31 d.;
9.3.2. maksimali metinė palūkanų norma, nuo kurios skaičiuojama kompensacija – 8 proc.
10. Pratęsus paskolos sutarties ar finansinės nuomos (lizingo) sutarties laikotarpį, dalinis palūkanų kompensavimo terminas nepratęsiamas. Finansų įstaigos ar finansinės nuomos (lizingo) bendrovės apskaičiuotos palūkanos bei delspinigiai už pradelsto termino paskolas ar finansinės nuomos (lizingo) sutartis nekompensuojami.
11. Bendra valstybės pagalbos, suteiktos vadovaujantis Komunikato nuostatomis, suma (įskaitant ir anksčiau suteiktą pagalbą pagal Komunikato 3.1 skirsnio nuostatas pagal kitas priemones) vienam pagalbos gavėjui negali viršyti Komunikate nustatytų ribų: 100 000 Eur – ūkio subjektams, užsiimantiems pirmine žemės ūkio produktų gamyba, ir 800 000 Eur – kooperatinėms bendrovėms, užsiimančioms žemės ūkio produktų perdirbimu ir (ar) prekyba. 
12. Jei ūkio subjektas vykdo veiklą keliuose sektoriuose, teikiant pagalbą turi būti laikomasi Komunikato 23a punkte nurodytų reikalavimų.
13. Siekiant užtikrinti, kad teikiant pagalbą nebūtų pažeistos nustatytos ribos, vertinamas įmonių susietumas vadovaujantis kriterijais, pateiktais reglamento (ES) Nr. 651/2014 I priede ir reglamento (ES) Nr. 702/2014 I priede.
14. Pagal Taisykles suteikta pagalba sumuojama su valstybės pagalba ir nereikšminga (de minimis) pagalba (įskaitant anksčiau priimtus sprendimus dėl valstybės pagalbos ir (ar) nereikšmingos (de minimis) pagalbos kompensuojant palūkanas suteikimo) toms pačioms tinkamoms finansuoti išlaidoms, jei dėl tokio sumavimo neviršijamas didžiausias pagalbos intensyvumas ir didžiausia pagalbos suma.
15. Pagalba pagal Taisykles taip pat gali būti sumuojama su parama iš Europos Sąjungos lėšų ir (ar) kitų šaltinių, jei nebus viršytas paramos teikimą reglamentuojančiuose teisės aktuose nustatytas didžiausias paramos intensyvumas arba paramos suma. Pagalba pagal Priemonę gali būti teikiama ūkio subjektų projektams, kuriems suteikta parama iš Europos Sąjungos lėšų ir (ar) kitų šaltinių siekia maksimalias leistinas ribas tuo atveju, jei projektai jau yra įgyvendinti ir ūkio subjektai projekto priežiūros laikotarpiu patiria sunkumų dėl COVID-19.
16. Tuo atveju, jei apskaičiavus pagalbą pagal Taisykles visa suteikta pagalba viršytų Komunikate nustatytas pagalbos dydžio ribas, priimamas sprendimas dėl mažesnės valstybės pagalbos sumos pagal Komunikatą suteikimo, kad nustatytos ribos nebūtų pažeistos.
V SKYRIUS
PAGALBOS SKYRIMAS IR IŠMOKĖJIMAS

17. Pareiškėjai dėl pagalbos pagal Taisykles skyrimo gali kreiptis iki 2020 m. gruodžio 20 d.:
17.1. Taisyklių 9.1 ir 9.3 papunkčiuose nurodytais atvejais – į savivaldybės, kurioje registruota žemės ūkio valda, administraciją,
17.2. Taisyklių 9.2 papunktyje nurodytu atveju – į savivaldybės administraciją, kuri anksčiau buvo priėmusi sprendimą dėl valstybės pagalbos ir (ar) nereikšmingos (de minimis) pagalbos kompensuojant palūkanas, sumokėtas už tą pačią paskolą ir (ar) tas pačias finansinės nuomos (lizingo) paslaugas, suteikimo.
18. Ūkio subjektai, norėdami gauti pagalbą, savivaldybės administracijai (toliau – Savivaldybė) pateikia asmeniškai, per įgaliotą asmenį, per kurjerį arba registruota pašto siunta (dokumentų kopijos tvirtinamos ūkio subjekto parašu ir įrašu „Kopija tikra“):
18.1. paraišką, kurios forma nustatyta Taisyklių 2 priede (turi būti pildoma lietuvių kalba);
18.2. paskolos ir (ar) finansinės nuomos (lizingo) sutarties kopiją;
18.3. turto įsigijimo ir apmokėjimo ir (ar) darbo užmokesčio apmokėjimo patvirtinimo dokumentų kopijas (nurodyti dokumentai po Savivaldybės priimto sprendimo dėl pagalbos skyrimo dienos nepriimami);
18.4. 2019 metų balansą;
18.5. dokumentą, patvirtinantį pripažintos kooperatinės bendrovės ar kooperatinės bendrovės narių sąrašą;
18.6. juridinio asmens įstatus;
18.7. dokumentus ir informaciją, įrodančius atitiktį Taisyklių 5.3 papunktyje nurodytoms sąlygoms; 
18.8. finansų įstaigos pažymą apie sumokėtas palūkanas už paskolas turtui įsigyti ir (ar) darbo užmokesčiui mokėti (3 priedas). Pakartotinai nurodyta pažyma teikiama pareiškėjo pasirinktu dažnumu;
18.9. finansinės nuomos (lizingo) bendrovės pažymą apie sumokėtas palūkanas už finansinės nuomos (lizingo) paslaugas turtui įsigyti (4 priedas). Pakartotinai nurodyta pažyma teikiama pareiškėjo pasirinktu dažnumu;
18.10. finansų įstaigos pažymą apie sumokėtas palūkanas už suteiktas kredito linijas trumpalaikiam ir (ar) biologiniam turtui įsigyti ir (ar) darbo užmokesčiui mokėti (5 priedas). Finansų įstaigos pažyma gali būti teikiama vieną kartą:
18.10.1. ne vėliau kaip iki 2020 m. gruodžio 20 d., jei kredito linijos grąžinimo terminas baigiasi vėliau nei pirmiau nurodyta data; 
18.10.2. ne vėliau kaip per 60 kalendorinių dienų pasibaigus kredito linijos grąžinimo terminui, bet ne vėliau kaip iki 2020 m. gruodžio 20 d., jei kredito linijos grąžinimo terminas baigiasi anksčiau nei pirmiau nurodyta data.
19. Ūkio subjektui išmokant pagalbą per vieną kartą (tuo atveju, jei teikiama kredito linija, ir tuo atveju jei Taisyklių 18.8 ar 18.9 papunktyje nurodyta pažyma pateikiama vieną kartą apie palūkanas, sumokėtas per visą palūkanų kompensavimo laikotarpį) pagalbos suma apskaičiuojama pagal faktiškai sumokėtas palūkanas pagal paskolos ir (ar) finansinės nuomos (lizingo) sutartį, atsižvelgiant į Taisyklių 9.1.3, 9.2.2 ir 9.3.2 papunkčiuose nurodytą didžiausią palūkanų normą. Tuo atveju, jei tinkamam turtui įsigyti ir (ar) darbo užmokesčiui mokėti panaudojama tik paskolos ir (ar) finansinės nuomos (lizingo ) sutartyje nurodytos kainos dalis, apskaičiuota pagalbos suma mažinama proporcingai nepanaudotai paskolos ir (ar) finansinės nuomos (lizingo) sutartyje nurodytos kainos, skirtos tinkamam turtui įsigyti ir (ar) darbo užmokesčiui mokėti, daliai.
20. Tuo atveju, kai pagalba pagalbos gavėjui išmokama dalimis, faktiškai išmokėta pagalbos suma negali viršyti priimant sprendimą dėl pagalbos suteikimo šiame punkte nustatyta tvarka apskaičiuotos pagalbos sumos visam palūkanų kompensavimo laikotarpiui. Pagalbos suma visam palūkanų kompensavimo laikotarpiui apskaičiuojama nuo palūkanų sumos, kuri apskaičiuojama atsižvelgiant į paskolos sutartyje nurodytą paskolos sumą, metinę palūkanų normą (neviršijant Taisyklių 9.1.3 ir 9.2.2 papunkčiuose nurodytos didžiausios palūkanų normos) ir palūkanų kompensavimo laikotarpį, darant prielaidą, kad paskola bus grąžinama vienodomis dalimis visą paskolos grąžinimo laikotarpį. 
21. Pakeitus paskolos sutarties sąlygas po Savivaldybės priimto sprendimo dėl pagalbos skyrimo, pagalbos suma visam palūkanų kompensavimo laikotarpiui, apskaičiuota vadovaujantis Taisyklių nuostatomis, neperskaičiuojama.

VI SKYRIUS
PARAIŠKŲ VERTINIMO IR LĖŠŲ IŠMOKĖJIMO TVARKA

22. Savivaldybė, gavusi 18 punkte nurodytus dokumentus:
22.1. per 20 darbo dienų nuo dokumentų gavimo, bet ne vėliau kaip iki 2020 m. gruodžio 31 d.:  
22.1.1. patikrina, ar pareiškėjai yra įregistravę jiems priklausančią žemės ūkio valdą Lietuvos Respublikos žemės ūkio ir kaimo verslo registre ir (ar) kooperatinių bendrovių (kooperatyvų) pripažinimo žemės ūkio kooperatine bendrove (kooperatyvu) faktą (jei šie reikalavimai pareiškėjams yra taikomi);
22.1.2. patikrina, ar paskola investicijoms finansuoti nėra suteikta pagal įsakymą Nr. 3D-193, t. y. ar paskolos sutartyje nėra nurodyta, kad paskola suteikta pagal įsakymą Nr. 3D-193; 
22.1.3. pagal pareiškėjo pateiktus buhalterinės apskaitos dokumentus patikrina, ar pareiškėjas atitinka Taisyklių 6.2 papunktyje nurodytą reikalavimą;
22.1.4. pagal ūkio subjektų pateiktus dokumentus ir pagal valstybės registruose ar kitose valstybės informacinėse sistemose esančią informaciją patikrina, ar pareiškėjas atitinka kitas Taisyklių II ir III skyriuose nustatytas pagalbos teikimo sąlygas;
22.1.5. Taisyklėse nustatyta tvarka apskaičiuoja pagalbos sumą visam palūkanų kompensavimo laikotarpiui arba mokėtiną pagalbos sumą (tuo atveju, kai pareiškėjui visa pagalbos suma išmokama per vieną kartą) ir Suteiktos valstybės pagalbos ir nereikšmingos (de minimis) pagalbos registre (toliau – Registras), patikrina, ar pareiškėjui suteikus pagalbą pagal taisykles, nebus viršytos Taisyklių 11, 12, 14 ir 15 punktuose nurodytos ribos, ir rezervuoja pareiškėjui numatomą suteikti pagalbą;
22.1.6. priima sprendimą dėl pagalbos pagal Taisykles skyrimo (neskyrimo). Priėmus sprendimą dėl pagalbos skyrimo, pareiškėjas tampa pagalbos gavėju; 
22.2. jei priimamas sprendimas skirti pagalbą: 
22.2.1. per 5 darbo dienas nuo sprendimo priėmimo dienos raštu ir el. paštu, jei asmuo paraiškoje sutiko, kad informacija jam būtų teikiama tokiu būdu, informuoja pagalbos gavėją apie jam skiriamos pagalbos sumą, apskaičiuotą visam palūkanų kompensavimo laikotarpiui, nurodydama, kad pagalbos gavėjui faktiškai išmokėta dalies palūkanų kompensacijos suma negali viršyti šio dydžio, arba mokėtiną pagalbos sumą (tuo atveju, kai pareiškėjui visa pagalbos suma išmokama per vieną kartą);
22.2.2. vadovaudamasi Suteiktos valstybės pagalbos ir nereikšmingos (de minimis) pagalbos registro nuostatais, patvirtintais Lietuvos Respublikos Vyriausybės 2005 m. sausio 19 d. nutarimu Nr. 35 „Dėl Suteiktos valstybės pagalbos ir nereikšmingos (de minimis) pagalbos registro nuostatų patvirtinimo“ (toliau – Registro nuostatai), ir Suteiktos valstybės pagalbos ir nereikšmingos (de minimis) pagalbos duomenų tvarkymo taisyklėmis, patvirtintomis Lietuvos Respublikos konkurencijos tarybos 2015 m. lapkričio 13 d. nutarimu Nr. 1S-120/2015 „Dėl Suteiktos valstybės pagalbos ir nereikšmingos (de minimis) pagalbos duomenų tvarkymo taisyklių patvirtinimo“, per Registro nuostatuose nustatytą terminą pateikia Registrui duomenis apie Taisyklių 20 punkte nustatyta tvarka apskaičiuotą pagalbos gavėjui pagalbos sumą visam palūkanų kompensavimo laikotarpiui arba mokėtiną pagalbos sumą (tuo atveju, kai pareiškėjui visa pagalbos suma išmokama per vieną kartą). Registrui pateikti duomenys apie suteiktą pagalbą tikslinami Registro nuostatuose nustatyta tvarka ir terminais; 
22.2.3. vadovaudamasi Komunikato nuostatomis kas mėnesį ne vėliau kaip per 10 darbo dienų mėnesiui pasibaigus pateikia Žemės ūkio ministerijai reglamento (ES) Nr. 651/2014 III priede nurodytą informaciją apie per praėjusį mėnesį suteiktą valstybės pagalbą;
22.3. jei priimamas sprendimas pagalbos neskirti, per 5 darbo dienas nuo sprendimo priėmimo dienos raštu išsiunčia šį sprendimą, kuriame nurodo pagalbos neskyrimo priežastis ir tokio sprendimo apskundimo tvarką, pareiškėjui. Sprendimas dėl pagalbos neskyrimo turi atitikti Lietuvos Respublikos viešojo administravimo įstatymo reikalavimus;
22.4. pagalbos gavėjui pateikus Taisyklių 18.8, 18.9 ar 18.10 papunktyje nurodytą pažymą, Savivaldybė, atsižvelgdama į Taisyklių IV skyriaus nuostatas,  apskaičiuoja palūkanų kompensacijos dydį ir kiekvienam mėnesiui pasibaigus iki kito mėnesio 10 d. į Žemės ūkio ministerijos informacinę sistemą suveda Taisyklių 6 priede nurodytus duomenis apie lėšų poreikį sumokėtoms palūkanoms už paskolas ir lizingo paslaugas turtui įsigyti ir (ar) darbo užmokesčiui mokėti kompensuoti. Tuo atveju, jei tinkamam turtui įsigyti ir (ar) darbo užmokesčiui mokėti panaudojama tik paskolos dalis arba mokama tik finansinės nuomos (lizingo) sutartyje nurodytos kainos dalis, palūkanų kompensacijos dydis skaičiuojamas tik nuo palūkanų, sumokėtų už paskolos dalį arba finansinės nuomos (lizingo) sutartyje nurodytos kainos dalį, panaudotą tinkamam turtui įsigyti ir (ar) darbo užmokesčiui mokėti, sumos. 
23. Nacionalinė mokėjimo agentūra prie Žemės ūkio ministerijos (toliau – Agentūra):
23.1. pagal Savivaldybių pateiktus duomenis patikrina, ar nėra pateikta duomenų iš skirtingų Savivaldybių dėl pagalbos išmokėjimo tam pačiam pagalbos gavėjui. Nustačiusi tokių atvejų ir siekdama įsitikinti, ar pagal skirtingų Savivaldybių pateiktus duomenis pagalba nebus išmokėta toms pačioms pagalbos gavėjo patirtoms išlaidoms kompensuoti, Agentūra savo nustatyta tvarka ir terminais iš Savivaldybės gali prašyti su pagalbos teikimu susijusios informacijos ir (arba) dokumentų kopijų;
23.2. iš Savivaldybių pateiktų duomenų atrinkusi ne mažiau kaip 5 proc. nurodytų pagalbos gavėjų, patikrina, ar pagalbos gavėjai atitinka Taisyklėse  nurodytas pagalbos gavimo sąlygas, ar lėšų poreikis daliai palūkanų kompensuoti apskaičiuotas teisingai. Patikrai atlikti Agentūra savo nustatyta tvarka ir terminais iš Savivaldybės gali prašyti su pagalbos teikimu susijusios informacijos ir (arba) dokumentų kopijų. Gali būti atliekama patikra vietoje;
23.3. atsižvelgdama į pagalbai išmokėti skirtą metinę lėšų sumą, ne rečiau kaip vieną kartą per mėnesį iki 2020 m. gruodžio 31 d., vėliau kartą per ketvirtį užsako lėšas ir išmoka jas pagalbos gavėjams Bendrųjų administravimo taisyklių nustatyta tvarka; 
23.4. nustačiusi, kad teikiama pagalba neatitinka nors vienos iš Taisyklėse nurodytų sąlygų ir (ar) pagalbos suma apskaičiuota neteisingai, informuoja apie tai Savivaldybę. Savivaldybė priima sprendimą patikslinti pagalbos sumą ar pagalbą nutraukti ir apie tai informuoja Agentūrą ir pagalbos gavėją.
24. Pažeidimų nustatymas ir pagalbos gavėjams neteisėtai ar nepagrįstai išmokėtų pagalbos lėšų susigrąžinimas administruojamas vadovaujantis Bendrųjų administravimo taisyklių nustatyta tvarka. 
25. Agentūra pateikia Žemės ūkio ministerijai ataskaitas Bendrosiose administravimo taisyklėse nustatyta tvarka. 
26. Žemės ūkio ministerija, gavusi 22.2.3 papunktyje nurodytą informaciją, pateikia ją į Europos Komisijos valstybės pagalbos skaidrumo svetainę adresu https://webgate.ec.europa.eu/competition/transparency/ per 12 mėnesių nuo pagalbos suteikimo dienos. 

VII SKYRIUS
ATSAKOMYBĖ

27. Pagalbos gavėjai, gavę pagalbą pagal Taisykles neteisėtai, arba asmenys, prisidėję prie jos neteisėto gavimo (sąmoningai pateikė klaidingus duomenis), atsako Lietuvos Respublikos teisės aktų nustatyta tvarka.
28. Asmenys, pažeidę Taisyklių reikalavimus, atsako Lietuvos Respublikos teisės aktų nustatyta tvarka.

VIII SKYRIUS
BAIGIAMOSIOS NUOSTATOS


29. Savivaldybė privalo ne trumpiau kaip 10 metų nuo paskutinės pagalbos suteikimo dienos saugoti visą su pagalbos teikimu susijusią informaciją ir dokumentus.
30. Informacija apie pagalbos gavėjus ir jiems skirtą pagalbą viešinama Bendrosiose administravimo taisyklėse nustatyta tvarka. 
__________________________

Palūkanų, sumokėtų už paskolas ir
lizingo paslaugas be garantijos,
kompensavimo COVID-19 ligos
protrūkio laikotarpiu taisyklių
1 priedas


TRUMPALAIKIO TURTO, KURĮ ĮSIGIJUS KOMPENSUOJAMOS UŽ FINANSŲ ĮSTAIGOS SUTEIKTAS PASKOLAS SUMOKĖTOS PALŪKANOS, SĄRAŠAS


1. Trumpalaikio turto, kurį įsigijus kompensuojamos už finansų įstaigos suteiktas paskolas sumokėtos palūkanos, sąrašas ūkio subjektams, užsiimantiems pirmine žemės ūkio produktų gamyba:
1.1. kuras ir elektros energija ūkio reikmėms;
1.2. trąšos;
1.3. augalų apsaugos priemonės;
1.4. dauginamoji medžiaga (lauko, daržo ir sodo žemės ūkio augalų sėklos, sodinamoji ir kita medžiaga, skirta tam tikros veislės augalams dauginti, ir kt.);
1.5. auginimo terpė ir indai, skirti augalams daiginti ir auginti;
1.6. pašarai ir (ar) jų priedai;
1.7. medžiagos, skirtos pašarams ruošti;
1.8. žemės ūkio technikos ir (ar) žemės ūkio įrangos atsarginės dalys;
1.9. veterinarinės priemonės (veterinariniai biocidai, veterinarinėje medicinoje naudojami veterinariniai įrankiai, medžiagos ir kt.).
2. Trumpalaikis turtas, kurį įsigijus kompensuojamos už finansų įstaigos suteiktas paskolas sumokėtos palūkanos kooperatinėms bendrovėms (kooperatyvams), užsiimančioms žemės ūkio produktų perdirbimu ir (ar) prekyba, – kooperatinių bendrovių (kooperatyvų) perkama iš savo narių jų pagaminta žemės ūkio produkcija.
___________________

Palūkanų, sumokėtų už paskolas
ir lizingo paslaugas be garantijos,
kompensavimo COVID-19 ligos
protrūkio laikotarpiu taisyklių
2 priedas


(Paraiškos dėl palūkanų kompensacijos skyrimo COVID-19 ligos protrūkio laikotarpiu forma)

Pildo savivaldybės administracijos tarnautojas
Paraiška
registruojama / neregistruojama 
(kas nereikalinga, išbraukti)








(Dokumento gavimo registracijos žymos vieta)
Registracijos Nr. /__/__/__/__/

Registracijos data: 2/0/__/__/-__/__/-__/__/

Atsakingas tarnautojas 
(vardas, pavardė, parašas)

________________________________________________________________
(ūkio subjekto vardas ir pavardė / pavadinimas)

________________________________________________________________
(ūkio subjekto kodas)


____________________________ savivaldybės administracijai

PARAIŠKA DĖL PALŪKANŲ KOMPENSACIJOS SKYRIMO COVID-19 LIGOS PROTRŪKIO LAIKOTARPIU

_____________
(data)

I. ŪKIO SUBJEKTO DUOMENYS

Rekvizitai
Vardas ir pavardė / pavadinimas


Teisinė forma (pildo tik juridiniai asmenys)


Vadovo vardas, pavardė, tel. Nr. (pildo tik juridiniai asmenys)


Finansininko vardas, pavardė, tel. Nr. (pildo tik juridiniai asmenys)


Adresas:
gatvė, namo numeris, pašto indeksas, vietovė


Tel. Nr.


El. p. adresas


Banko pavadinimas


Banko kodas


Sąskaitos numeris


Kokiu būdu norite gauti informaciją apie paraiškos administravimo eigą
Paštu 

Elektroniniu paštu 


II. INFORMACIJA APIE PAREIŠKĖJO ATITIKTĮ REGLAMENTO (ES) NR. 651/2014 I PRIEDE NUSTATYTIEMS REIKALAVIMAMS: 
Aš, pretenduodamas gauti pagalbą pagal Palūkanų, sumokėtų už paskolas ir lizingo paslaugas be garantijos, kompensavimo COVID-19 protrūkio laikotarpiu taisykles ir pasirašydamas paraišką, patvirtinu, kad, vadovaujantis reglamento (ES) Nr. 651/2014 I priedo nuostatomis, esu pripažįstamas:
1.
šios rūšies įmone*:

savarankiška įmonė


įmonė partnerė


susijusi įmonė

2.
šios kategorijos įmone*:

labai maža, maža arba vidutinė įmonė (MVĮ)


didelė įmonė

3.
Darbuotojų skaičius per paskutinį ataskaitinį laikotarpį (pridėjus įmonių partnerių ir susijusių įmonių duomenis), vnt.

4.
Metinė apyvarta per paskutinį ataskaitinį laikotarpį (pridėjus įmonių partnerių ir susijusių įmonių duomenis), Eur

Jeigu 1 dalyje pažymėjote „įmonė partnerė“ arba „susijusi įmonė“, prašome nurodyti visus susijusių įmonių pavadinimus ir jų kodus:

1.


2.


3.


* pagal 2014 m. birželio 17 d. Komisijos reglamento (ES) Nr. 651/2014, kuriuo tam tikrų kategorijų pagalba skelbiama suderinama su vidaus rinka taikant Sutarties 107 ir 108 straipsnius, su visai pakeitimais, I priedą, įmone vadinamas bet kuris ekonominę veiklą vykdantis subjektas, kad ir koks jo teisinis statusas; labai mažų, mažų ir vidutinių įmonių (MVĮ) kategorijai priklauso įmonės, kuriose dirba mažiau kaip 250 asmenų ir kurios metinė apyvarta neviršija 50 mln. Eur, ir (arba) bendra metinė balanso suma neviršija 43 mln. Eur. 
Nustatant įmonės rūšį ir kategoriją, turi būti įvertinamas įmonių susietumas, vadovaujantis reglamento (ES) Nr. 651/2014 I priede nurodytais kriterijais. 


III. INFORMACIJA APIE BET KOKIĄ KITŲ INSTITUCIJŲ TURTUI, KURIAM ĮSIGYTI SUTEIKTA PASKOLA IR (AR) FINANSINĖS NUOMOS (LIZINGO) PASLAUGOS, SUTEIKTĄ PARAMĄ:

1.
Suteikta parama

2.
Nesuteikta parama


Jei suteikta kitų institucijų parama turtui įsigyti, pateikiama ši informacija:

Paramą suteikusios institucijos / įstaigos pavadinimas
Išlaidų, kurioms suteikta parama, pavadinimas
Paramos suteikimo data
Nupirkto turto vertė Eur
Suteiktos paramos dydis Eur
Paramos suteikimo pagrindas (teisės aktas)












Iš viso:

x
x


IV. INFORMACIJA APIE BET KOKIĄ KITŲ INSTITUCIJŲ SUTEIKTĄ VALSTYBĖS PAGALBĄ PAREIŠKĖJUI PAGAL 2020 M. KOVO 19 D. EUROPOS KOMISIJOS KOMUNIKATĄ „LAIKINOJI VALSTYBĖS PAGALBOS PRIEMONIŲ, SKIRTŲ EKONOMIKAI REMTI REAGUOJANT Į DABARTINĮ COVID-19 PROTRŪKĮ, SISTEMA“:

1.
Suteikta valstybės pagalba

2.
Nesuteikta valstybės pagalba


Jei suteikta kitų institucijų pagalba turtui įsigyti, pateikiama ši informacija:

Pagalbą suteikusios institucijos / įstaigos pavadinimas
Išlaidų, kurioms suteikta pagalba, pavadinimas
Pagalbos suteikimo data
Pagalbos forma (subsidija, paskola, garantija)
Suteiktos paramos dydis Eur*
Paramos suteikimo pagrindas (teisės aktas)












Iš viso:

x
x


V. INFORMACIJA APIE KOOPERATINĖS BENDROVĖS (KOOPERATYVO) SUPIRKTOS ŽEMĖS ŪKIO PRODUKCIJOS VERTĘ PER PASKUTINIUS KETURIS KETVIRČIUS, ĖJUSIUS PRIEŠ PARAIŠKOS PATEIKIMĄ (pildo kooperatinės bendrovės (kooperatyvai), užsiimančios žemės ūkio produktų perdirbimu ir (ar) prekyba, neturinčios pripažintos žemės ūkio kooperatinės bendrovės (kooperatyvo) statuso):

1. INFORMACIJA APIE VISĄ SUPIRKTĄ ŽEMĖS ŪKIO PRODUKCIJĄ PER LAIKOTARPĮ NUO __________________ IKI   _________________:

Eil. Nr.
Žemės ūkio produkto pavadinimas
Supirktų žemės ūkio produktų kiekis, t
Supirktų žemės ūkio produktų vertė, Eur:



iš viso:
iš jų




iš kooperatinei bendrovei (kooperatyvui) priklausančių narių
iš kitų ūkio subjektų
1.





...





Iš viso:








2. INFORMACIJA APIE IŠ KOOPERATINEI BENDROVEI (KOOPERATYVUI) PRIKLAUSANČIŲ NARIŲ SUPIRKTĄ ŽEMĖS ŪKIO PRODUKCIJĄ:

Eil. Nr.
Nario, priklausančio kooperatinei bendrovei (kooperatyvui), vardas ir pavardė / pavadinimas
Supirktos žemės ūkio produkcijos pavadinimas
Supirktos žemės ūkio produkcijos kiekis, t
Supirktos žemės ūkio produkcijos vertė, Eur
1.




...




...




Iš viso:




VI. KITA INFORMACIJA: 

Ar patvirtinate, kad 2019 m. gruodžio 31 d. nebuvote laikomas sunkumų patiriančia įmone, kaip apibrėžta reglamento (ES) Nr. 651/2014 2 straipsnio 18 dalyje*?
Taip      Ne
* įmone vadinamas bet kuris ekonominę veiklą vykdantis subjektas, kad ir koks jo teisinis statusas. 
Sunkumų patirianti įmonė – įmonė, kuri susiduria su bent viena iš šių aplinkybių:
a) ribotos turtinės atsakomybės bendrovė, t. y. akcinė bendrovė ar uždaroji akcinė bendrovė (kuri nėra MVĮ, veikianti trumpiau nei trejus metus), kurios daugiau nei pusė pasirašytojo akcinio kapitalo buvo prarasta dėl sukauptų nuostolių. Taip yra tuomet, kai sukauptus nuostolius atėmus iš rezervų (ir visų kitų elementų, kurie paprastai laikomi bendrovės nuosavų lėšų dalimi) gaunama bendra neigiama suma, viršijanti pusę pasirašytojo akcinio kapitalo;
b) bendrovė, kurioje bent keli nariai turi neribotą turtinę atsakomybę už bendrovės (kuri nėra MVĮ, veikianti trumpiau nei trejus metus) skolą, kurios daugiau nei pusė jos kapitalo, kaip parodyta bendrovės apskaitoje, buvo prarasta dėl sukauptų nuostolių;
c) jeigu įmonei taikoma kolektyvinė nemokumo procedūra arba ji atitinka nacionalinės teisės kriterijus, kad jos kreditorių prašymu jai būtų pradėta kolektyvinė nemokumo procedūra;
d) jeigu įmonė gavo sanavimo pagalbą ir dar negrąžino skolos ar baigėsi jos garantijos galiojimas, arba gavo restruktūrizavimo pagalbą ir vis dar laikosi restruktūrizavimo plano;
e) įmonė, kuri nėra MVĮ, jeigu per paskutinius dvejus metus: i) įmonės balansinis skolos ir nuosavo kapitalo santykis viršija 7,5 ir ii) įmonės EBITDA (pajamų neatskaičius palūkanų, mokesčių, nusidėvėjimo ir amortizacijos) palūkanų padengimo santykis yra mažesnis negu 1,0.


VII. PRIDEDAMI DOKUMENTAI (DOKUMENTŲ KOPIJOS TVIRTINAMOS ŪKIO SUBJEKTO PARAŠU IR ĮRAŠU „KOPIJA TIKRA“):

Eil. Nr.
Dokumento pavadinimas
Pažymėti
Lapų skaičius
1.
Paskolos ir (ar) lizingo sutarties kopija (originalą parodyti)
□
__/__/__/__/
2.
Turto įsigijimo ir apmokėjimo ir (ar) darbo užmokesčio apmokėjimo patvirtinimo dokumentų kopijos (originalą parodyti)
□
__/__/__/__/
3.
Finansų įstaigos pažyma apie sumokėtas palūkanas už paskolas turtui įsigyti ir (ar) darbo užmokesčiui mokėti 
□
__/__/__/__/
4.
Finansinės nuomos (lizingo) bendrovės pažyma apie sumokėtas palūkanas už finansinės nuomos (lizingo) paslaugas turtui įsigyti 
□
__/__/__/__/
5.
Finansų įstaigos pažyma apie sumokėtas palūkanas už suteiktas kredito linijas trumpalaikiam ir (ar) biologiniam turtui įsigyti ir (ar) darbo užmokesčiui mokėti 
□
__/__/__/__/
6.
2019 metų balansas
□
__/__/__/__/
7.
Pažymėjimas, patvirtinantis kooperatinės bendrovės (kooperatyvo) pripažinimą žemės ūkio kooperatine bendrove (kooperatyvu)
□
__/__/__/__/
8.
Juridinio asmens įstatai 
□
__/__/__/__/
9.
Dokumentas, patvirtinantis kooperatinės bendrovės (kooperatyvo) narių sąrašą
□
__/__/__/__/
10.
Dokumentas, įrodantis, kad veikla vykdoma ne ilgiau kaip 2 metus* 

__/__/__/__/
11.
Kiti dokumentai
□
__/__/__/__/
* teikia kooperatinės bendrovės (kooperatyvai), užsiimančios žemės ūkio produktų perdirbimu ir (ar) prekyba, neturinčios pripažintos žemės ūkio kooperatinės bendrovės (kooperatyvo) statuso


VIII. ŪKIO SUBJEKTO DEKLARACIJA

Aš, pretenduojantis gauti pagalbą, kompensuojant sumokėtas palūkanas už investicijoms, trumpalaikiam ir (ar) biologiniam turtui įsigyti ir (ar) darbo užmokesčiui mokėti suteiktas paskolas ir (ar) finansinės nuomos (lizingo) paslaugas (toliau – pagalba), pagal Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisykles, pasirašydamas šioje paraiškoje:
1. Patvirtinu, kad:
1.1. paraiškoje ir prie jos pridedamuose dokumentuose pateikta informacija yra teisinga; 
1.2. esu susipažinęs su Taisyklių reikalavimais;
1.3. esu įregistravęs žemės ūkio valdą teisės aktų nustatyta tvarka;
1.ė. nesu gavęs paramos iš kitų nacionalinių ir Europos Sąjungos programų palūkanoms, kurioms skiriama pagalba pagal Taisykles, finansuoti. 
2. Esu informuotas (-a), kad:
2.1. Savivaldybė ir Nacionalinė mokėjimo agentūra prie Žemės ūkio ministerijos (toliau – Agentūra) tikrins pateiktus duomenis kituose valstybės registruose ir duomenų bazėse. Esu informuotas (-a), kad esu atsakingas (-a) už reikiamų dokumentų ir (arba) pažymų pateikimą savivaldybei ir Agentūrai laiku;
2.2. informacija apie mano prašomą ir skirtą (gautą) pagalbą bus viešinama visuomenės informavimo tikslais, taip pat gali būti perduota audito ir tyrimų institucijoms siekiant apsaugoti Europos Sąjungos ir Lietuvos Respublikos interesus Europos Sąjungos ir Lietuvos Respublikos teisės aktuose nustatyta tvarka;
2.3. duomenų valdytoja yra Agentūra;
2.4. paraiškoje ir kituose teikiamuose dokumentuose esantys mano asmens duomenys / juridinio asmens, kuriam aš atstovauju, juridinio asmens atstovo ir kiti duomenys bus apdorojami ir saugomi pagalbos administravimo informacinėse sistemose ir kad Agentūra gaus su paramos administravimu susijusios institucijos mano / juridinio asmens, kuriam aš atstovauju, ir kitus duomenis iš kitų juridinių asmenų, registrų ar duomenų bazių paramos administravimo klausimais;
2.5. turiu teisę žinoti apie savo duomenų / savo atstovo asmens duomenų tvarkymą, susipažinti su tvarkomais asmens duomenimis ir kaip jie tvarkomi, reikalauti ištaisyti, ištrinti savo arba savo atstovo asmens duomenis („teisė būti pamirštam“), apriboti savo arba savo atstovo asmens duomenų tvarkymą, kai duomenys tvarkomi nesilaikant Europos Sąjungos ir Lietuvos Respublikos teisės aktų nuostatų, taip pat nesutikti (teisiškai pagrindžiant), kad būtų tvarkomi mano (ir atstovo) duomenys, teisę į duomenų perkeliamumą;
2.6. Agentūros tvarkomi mano asmens duomenys (kategorijos) bei detalesnė informacija apie mano asmens duomenų tvarkymą yra nurodyta www.nma.lt skiltyje „Asmens duomenų apsauga“;
2.7. mano asmens duomenys yra saugomi iki išmokų mokėjimo, administravimo ir priežiūros laikotarpio pabaigos, vėliau šie duomenys archyvuojami bei perduodami valstybės archyvams;
2.8. mano asmens duomenys yra tvarkomi šiais asmens duomenų tvarkymo tikslais bei teisiniais pagrindais: asmens, teikiančio paramos paraišką tapatybės nustatymo, paramos administravimo, mokėjimo ir kontrolės tikslu, paramos viešinimo tikslu vadovaujantis 2020 m. kovo 19 d. Europos Komisijos Komunikatu „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“, Lietuvos Respublikos žemės ūkio, maisto ūkio ir kaimo plėtros įstatymu, Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrosiomis administravimo taisyklėmis, patvirtintomis Lietuvos Respublikos žemės ūkio ministro 2010 m. lapkričio 8 d. įsakymu Nr. 3D-979 „Dėl Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrųjų administravimo taisyklių patvirtinimo“, Taisyklėmis.
3. Įsipareigoju:
3.1. vykdyti Taisyklių sąlygas tiksliai, nepažeisdamas Lietuvos Respublikos įstatymų ir kitų teisės aktų;
3.2. nesiekti paramos iš kitų nacionalinių ir Europos Sąjungos programų palūkanoms, kurioms skiriama pagalba pagal Taisykles, kompensuoti;
3.3. bendradarbiauti su Taisyklių įgyvendinimą kontroliuojančiais asmenimis: laiku teikti jiems visą prašomą informaciją, sudaryti sąlygas susipažinti su informacija ir (ar) dokumentais, susijusiais su pagalbos gavimu, atlikti patikras vietoje;
3.4. teikti informaciją ir dokumentus, susijusius su pagalbos gavimu, Taisyklėse, savivaldybės administracijos (toliau – Savivaldybė) ir (ar) Agentūros nustatytais terminais;
3.5. gavęs Savivaldybės ir (ar) Agentūros reikalavimą (raštą, pranešimą) dėl pagalbos (jos dalies) ir (arba) permokėtos pagalbos (jos dalies) grąžinimo, per reikalavime nurodytą terminą grąžinti Agentūrai jos išmokėtą ir (ar) permokėtą pagalbą (jos dalį) ir (ar) sumokėti palūkanas (jei reikia);
3.6. ne vėliau kaip per 10 (dešimt) darbo dienų pranešti savivaldybei ir (ar) Agentūrai apie bet kurių duomenų, pateiktų šioje paraiškoje ar prie jos pridedamuose dokumentuose, taip pat apie savo rekvizitų pasikeitimus;
3.7. ne trumpiau kaip 3 (trejus) metus nuo paskutinės pažymos apie sumokėtas palūkanas pateikimo savivaldybei saugoti visą su pagalbos skyrimu susijusią medžiagą ir dokumentus;


_____________________ 	_______________ 	_____________________
(pareigų pavadinimas) 	 (parašas)	 (vardas, pavardė)


Palūkanų, sumokėtų už paskolas ir
lizingo paslaugas be garantijos,
kompensavimo COVID-19 ligos
protrūkio laikotarpiu taisyklių
3 priedas


(Pažymos apie sumokėtas palūkanas už paskolas turtui įsigyti ir (ar) darbo užmokesčiui mokėti forma)

__________________________________________________________________________
(finansų įstaigos pavadinimas)

PAŽYMA
APIE SUMOKĖTAS PALŪKANAS UŽ PASKOLAS TURTUI ĮSIGYTI IR (AR) DARBO UŽMOKESČIUI MOKĖTI

______________ Nr. ______
(data)
________________________
(sudarymo vieta)

___________________________________________________________________________
(vardas ir pavardė, asmens kodas, adresas arba 
___________________________________________________________________________
___________________________________________________________________________
juridinio asmens pavadinimas, kodas, buveinė, įregistravimo data)


Paskolos suma, Eur
Paskolos suteikimo data ir numeris, tikslas
Paskolos grąžinimo terminas
Palūkanų norma, proc.
Sumokėta palūkanų* 
už laikotarpį 
nuo _______________ 
iki _______________
Eur
1
2
3
4
5
















* neįskaičiuojant palūkanų bei delspinigių už pradelsto termino paskolas.



(Pareigų pavadinimas)                                   (Parašas)	                                (Vardas ir pavardė)





(Rengėjo nuoroda) 



Palūkanų, sumokėtų už paskolas ir
lizingo paslaugas be garantijos,
kompensavimo COVID-19 ligos
protrūkio laikotarpiu taisyklių
4 priedas


(Pažymos apie sumokėtas palūkanas už finansinės nuomos (lizingo) paslaugas turtui įsigyti forma)

__________________________________________________________________________
(finansinės nuomos (lizingo) bendrovės pavadinimas)

PAŽYMA
APIE SUMOKĖTAS PALŪKANAS UŽ FINANSINĖS NUOMOS (LIZINGO) PASLAUGAS TURTUI ĮSIGYTI 

______________ Nr. ______
(data)
________________________
(sudarymo vieta)

___________________________________________________________________________
(vardas ir pavardė, asmens kodas, adresas arba 
___________________________________________________________________________
___________________________________________________________________________
juridinio asmens pavadinimas, kodas, buveinė, įregistravimo data)


Lizingo sutartyje nustatyta turto kaina Eur
Lizingo sutarties data ir numeris, tikslas
Lizingu įsigyjamo turto kainos sumokėjimo terminas
Palūkanų norma, proc.
Sumokėta palūkanų*
už laikotarpį 
nuo _______________
iki _______________
Eur
1
2
3
4
5















* neįskaičiuojant palūkanų bei delspinigių už pradelsto termino paskolas.



(Pareigų pavadinimas)                                   (Parašas)	                                 (Vardas ir pavardė)







(Rengėjo nuoroda) 


Palūkanų, sumokėtų už paskolas ir
lizingo paslaugas be garantijos,
kompensavimo COVID-19 ligos
protrūkio laikotarpiu taisyklių
5 priedas


(Pažymos apie sumokėtas palūkanas už suteiktas kredito linijas trumpalaikiam ir (ar) biologiniam turtui įsigyti ir (ar) darbo užmokesčiui mokėti forma)

__________________________________________________________________________
(finansų įstaigos pavadinimas)

PAŽYMA
APIE SUMOKĖTAS PALŪKANAS UŽ SUTEIKTAS KREDITO LINIJAS TRUMPALAIKIAM IR (AR) BIOLOGINIAM TURTUI ĮSIGYTI IR (AR) DARBO UŽMOKESČIUI MOKĖTI 


______________ Nr. ______
(data)
________________________
(sudarymo vieta)

___________________________________________________________________________
(vardas ir pavardė, asmens kodas, adresas arba 
___________________________________________________________________________
___________________________________________________________________________
juridinio asmens pavadinimas, kodas, buveinė, įregistravimo data)


Kredito linijos suma Eur
Kredito linijos suteikimo data ir numeris, tikslas
Kredito linijos grąžinimo terminas
Palūkanų norma, proc.
Panaudota kredito linijos dalis*, Eur
Sumokėta palūkanų** už laikotarpį 
nuo _______________ 
iki _______________
Eur
1
2
3
4
5
6












* įskaitant grąžintas ir vėl panaudotas kredito linijos dalis.
** neįskaičiuojant palūkanų bei delspinigių už pradelsto termino paskolas.



(Pareigų pavadinimas)                                   (Parašas)	                                 (Vardas ir pavardė)




(Rengėjo nuoroda) 


Palūkanų, sumokėtų už paskolas ir
lizingo paslaugas be garantijos,
kompensavimo COVID-19 ligos
protrūkio laikotarpiu taisyklių
6 priedas


DUOMENŲ APIE LĖŠŲ POREIKĮ SUMOKĖTOMS PALŪKANOMS UŽ PASKOLAS IR LIZINGO PASLAUGAS TURTUI ĮSIGYTI IR (AR) DARBO UŽMOKESČIUI MOKĖTI KOMPENSUOTI SUVESTINĖ

_______________ Nr. __________
(data)		


Eil. Nr.
Asmens / juridi-nio asmens kodas
Asmens vardas
Asmens pavardė / juridinio asmens pavadinimas
Banko kodas
Atsiskai-tomosios sąskaitos Nr.
Savivaldybės kodas
Kompensacijos 







suma Eur
kodas*
1
2
3
4
5
6
7
8
9









x
x
x
x
x
Iš viso:



* 24032   Dalies palūkanų, sumokėtų už investicinius kreditus kompensavimas
24033   Dalies palūkanų, sumokėtų už lizingu įsigyjamą turtą
24034  Dalies palūkanų, sumokėtų už apyvartinėms lėšoms suteiktus kreditus
_______________________
