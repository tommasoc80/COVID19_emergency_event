DZIENNIK

Dokument podpisany przez Marek Głuch Data: 2020.10.27 20:45:50 CET
USTAW

RZECZYPOSPOLITEJ POLSKIEJ

Warszawa, dnia 27 października 2020 r. Poz. 1890

ROZPORZĄDZENIE M I N IS TR A ZD R OWIA 1)
z dnia 27 października 2020 r.
zmieniające rozporządzenie w sprawie standardu organizacyjnego opieki w izolatoriach
Na podstawie art. 22 ust. 5 ustawy z dnia 15 kwietnia 2011 r. o działalności leczniczej (Dz. U. z 2020 r. poz. 295, 567 i 1493) zarządza się, co następuje:
§ 1. W rozporządzeniu Ministra Zdrowia z dnia 26 marca 2020 r. w sprawie standardu organizacyjnego opieki w izolatoriach (Dz. U. poz. 539, 597, 761, 847, 1507 i 1750) w załączniku do rozporządzenia wprowadza się następujące zmiany: 1) w części I ust. 2 otrzymuje brzmienie:
„2. Opiekę zdrowotną w izolatorium zapewnia podmiot wykonujący działalność leczniczą w izolatorium będącym w posiadaniu: 1) tego podmiotu, w tym znajdującym się w jego zakładzie leczniczym, w którym są udzielane stacjonarne i cało-
dobowe świadczenia zdrowotne inne niż szpitalne, lub 2) podmiotu niebędącego podmiotem wykonującym działalność leczniczą, jeżeli podmiot ten zawarł umowę z pod-
miotem wykonującym działalność leczniczą o udzielanie świadczeń zdrowotnych w izolatorium.”; 2) część II otrzymuje brzmienie:
„II. Osoby objęte opieką izolatorium Do objęcia opieką w izolatorium kwalifikują się osoby, o których mowa w części I ust. 1, od których pobrano materiał biologiczny w celu wykonania testu na obecność wirusa SARS-CoV-2, skierowane na piśmie do tego izolatorium przez lekarza szpitala albo lekarza zakładu leczniczego, w którym są udzielane stacjonarne i całodobowe świadczenia zdrowotne inne niż szpitalne, albo przez lekarza lub felczera, który udziela świadczeń zdrowotnych z zakresu podstawowej opieki zdrowotnej, albo przez państwowego inspektora sanitarnego: 1) z dodatnim wynikiem testu na obecność wirusa SARS-CoV-2, do spełnienia kryteriów wypisu lub do podjęcia przez personel medyczny zapewniający opiekę w izolatorium decyzji o przeniesieniu do szpitala zakaźnego lub szpitala z oddziałem zakaźnym z powodu pogorszenia stanu zdrowia; personel medyczny zapewniający opiekę w izolatorium uzgadnia tę decyzję z lekarzem szpitala zakaźnego lub szpitala z oddziałem zakaźnym; 2) hospitalizowane z powodu COVID-19, niewymagające dalszego leczenia w warunkach szpitalnych.”; 3) w części III: a) w ust. 1 w pkt 3 i 4 wyrazy „personelem medycznym izolatorium” zastępuje się wyrazami „personelem medycznym zapewniającym opiekę w izolatorium”, b) w ust. 2 pkt 3 otrzymuje brzmienie: „3) zapewnienie osobom, o których mowa w części II, warunków, o których mowa w ust. 1 pkt 1 i 1a, nie jest moż-
liwe.”;
1) Minister Zdrowia kieruje działem administracji rządowej – zdrowie, na podstawie § 1 ust. 2 rozporządzenia Prezesa Rady Ministrów z dnia 27 sierpnia 2020 r. w sprawie szczegółowego zakresu działania Ministra Zdrowia (Dz. U. poz. 1470 i 1541).

Dziennik Ustaw

– 2 –

Poz. 1890

4) w części IV:
a) ust. 2 otrzymuje brzmienie: „2. Personel medyczny zapewniający opiekę w izolatorium zwraca się o udostępnienie informacji o wyniku
testu na obecność wirusa SARS-CoV-2 osoby izolowanej do podmiotu, w którym test był wykonany lub który zlecił jego wykonanie.”,
b) w ust. 3 wprowadzenie do wyliczenia otrzymuje brzmienie: „Osoba izolowana może zostać wypisana z izolatorium:”,
c) w ust. 6 wyrazy „Personel medyczny izolatorium” zastępuje się wyrazami „Personel medyczny zapewniający opiekę w izolatorium”,
d) w ust. 9 wyrazy „personel medyczny izolatorium” zastępuje się wyrazami „personel medyczny zapewniający opiekę w izolatorium”.
§ 2. Rozporządzenie wchodzi w życie z dniem następującym po dniu ogłoszenia.

Minister Zdrowia: A. Niedzielski

