Förordning
om ändring i förordningen (2021:126) om 
omställningsstöd för augusti 2020–februari 2021
Utfärdad den 25 mars 2021
Regeringen föreskriver att rubriken till förordningen (2021:126) om 
omställningsstöd för augusti 2020–februari 2021 samt 1 och 4–6 §§ ska ha 
följande lydelse.
Förordning om omställningsstöd för augusti 2020–april 
2021
1 § Denna förordning innehåller kompletterande bestämmelser om sådant 
omställningsstöd som Skatteverket får lämna till företag enligt lagen 
(2020:548) om omställningsstöd.
Förordningen är meddelad med stöd av 8 kap. 7 § regeringsformen. 
Omställningsstöd får lämnas i enlighet med Europeiska kommissionens 
beslut den 12 februari 2021 i ärende SA.60275 (2021/N), med de ändringar 
som följer av kommissionens ändringsbeslut den 11 mars 2021 i ärende 
SA.62190 (2021/N).
Enligt kommissionens beslut får ett beslut av Skatteverket att bevilja 
omställningsstöd inte fattas efter den 31 december 2021.
4 § Stödperioder enligt denna förordning är
1. augusti–oktober 2020,
2. november och december 2020,
3. januari och februari 2021,
4. mars 2021, och
5. april 2021.
En stödperiods motsvarande månad eller månader 2019 utgör
stödperiodens referensperiod.
5 § Ett företag har efter ansökan rätt till omställningsstöd för stödperioden 
augusti–oktober 2020 om företagets sammanlagda nettoomsättning för 
stödperioden understiger 60 procent av den sammanlagda nettoomsättningen för referensperioden.
För andra stödperioder än den som avses i första stycket har ett företag 
efter ansökan rätt till omställningsstöd om företagets sammanlagda 
nettoomsättning för stödperioden understiger 70 procent av den 
sammanlagda nettoomsättningen för referensperioden.

6 § SFS 2021:232 1
 För att omställningsstöd ska få lämnas krävs även att 
1. nedgången i företagets nettoomsättning för stödperioden så gott som
uteslutande är orsakad av effekterna av spridningen av sjukdomen covid-19,
2. företagets nettoomsättning uppgick till minst 250 000 kronor under det
räkenskapsår som avslutats närmast före den 1 maj 2020,
3. stödet för stödperioden, beräknat enligt 12–19 §§, uppgår till minst
5 000 kronor,
4. företaget under perioden april 2020–oktober 2021 inte verkställer ett
beslut om vinstutdelning, gottgörelse, förvärv av egna aktier eller minskning 
av aktiekapitalet, den bundna överkursfonden eller reservfonden för 
återbetalning till aktieägarna eller medlemmarna, och ett sådant beslut om 
värdeöverföring inte heller fattas av företagets stämma, styrelse eller 
motsvarande organ under denna period,
5. företaget har gjort vad som skäligen kan krävas för att uttömma
möjligheterna till försäkringsersättning, skadestånd och liknande ersättning 
samt annat statligt stöd för sådan förlorad omsättning eller sådana fasta 
kostnader som stödet beräknas på,
6. företaget inte har tagit emot annat statligt stöd för sådana fasta
kostnader som stödet beräknas på,
7. företaget inte är ett sådant företag som lagen (1995:1559) om
årsredovisning i kreditinstitut och värdepappersbolag tillämpas på och inte 
heller är en utländsk juridisk person av motsvarande slag som bedriver 
verksamhet i Sverige genom en filial, och
8. ansökan om stöd har inkommit till Skatteverket
– senast den 30 april 2021, om ansökan avser en sådan stödperiod som
anges i 4 § första stycket 1–3, 
– senast den 30 juni 2021, om ansökan avser en sådan stödperiod som
anges i 4 § första stycket 4, och
– under perioden 3 maj till och med 30 juni 2021, om ansökan avser en
sådan stödperiod som anges i 4 § första stycket 5.
Om räkenskapsåret som avses i första stycket 2 är längre eller kortare än 
tolv månader, ska kravet på minsta nettoomsättning justeras i motsvarande 
mån. 
Om företaget ingår i en koncern av sådant slag som anges i 1 kap. 4 § 
årsredovisningslagen (1995:1554) gäller vad som anges om 
värdeöverföringar i första stycket 4 även det eller de moderföretag till 
företaget som ingår i koncernen. 
Vad som anges om annat statligt stöd i första stycket 5 gäller inte stöd 
enligt förordningen (2021:143) om omsättningsstöd till enskilda 
näringsidkare för augusti 2020–februari 2021 eller förordningen (2021:208) 
om omsättningsstöd till handelsbolag för mars 2020–februari 2021. 
Denna förordning träder i kraft den 6 april 2021.
På regeringens vägnar
MAGDALENA ANDERSSON
Niklas Ekstrand
(Finansdepartementet)
