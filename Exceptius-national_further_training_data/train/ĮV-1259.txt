
LIETUVOS RESPUBLIKOS KULTŪROS MINISTRAS

ĮSAKYMAS
Dėl KULTŪROS MINISTRO 2020 M. LIEPOS 31 D. ĮSAKYMO NR. įv-1028 „Dėl kultūros įstaigų veiklos ir kultūros paslaugų teikimo rekomendacijų EKSTREMALIOSIOS SITUACIJOS DĖL COVID-19 LIGOS PROTRŪKIO LAIKOTARPIU PATVIRTINIMO“ PAKEITIMO

2020 m. spalio 13 d.  Nr. ĮV-1259
Vilnius


Vadovaudamasis Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremalios situacijos paskelbimo“ ir Lietuvos Respublikos sveikatos apsaugos ministro – valstybės lygmens ekstremaliosios situacijos valstybės operacijų vadovo 2020 m. spalio 9 d. sprendimu Nr. V-2228 „Dėl Lietuvos Respublikos sveikatos apsaugos ministro – valstybės lygmens ekstremaliosios situacijos valstybės operacijų vadovo 2020 m. birželio 15 d. sprendimo Nr. V-1462 „Dėl kultūros, pramogų bei kitų renginių ir susibūrimų organizavimo būtinųjų sąlygų“ pakeitimo“,
p a k e i č i u Viešų kultūros renginių atvirose ir uždarose erdvėse organizavimo rekomendacijas ekstremaliosios situacijos dėl COVID-19 ligos protrūkio laikotarpiu, patvirtintas Lietuvos Respublikos kultūros ministro 2020 m. liepos 31 d. įsakymu Nr. ĮV-1028 „Dėl kultūros įstaigų veiklos ir kultūros paslaugų teikimo rekomendacijų ekstremaliosios situacijos dėl COVID-19 ligos protrūkio laikotarpiu patvirtinimo“: 
1. Pakeičiu 5.10 papunktį ir jį išdėstau taip:
„5.10. renginio organizatoriai turi kontroliuoti žiūrovų ir (ar) dalyvių patekimą į renginio vietą – užtikrinti, kad nepatektų žiūrovai ir (ar) dalyviai, kurie nėra įsigiję bilietų elektroniniu būdu arba neregistruoti į renginį.“ 
2. Pakeičiu 6 punktą ir jį išdėstau taip:  
„6. Maitinimo paslaugos renginio metu turi būti teikiamos tam skirtose vietose ir tik prie stalų ar barų“. 
3. Papildyti 61 punktu:
„61. Renginio organizatoriai užtikrina, kad renginiai viešojoje vietoje vyktų iš anksto nustatytu laiku.“



Kultūros ministras	Mindaugas Kvietkauskas
