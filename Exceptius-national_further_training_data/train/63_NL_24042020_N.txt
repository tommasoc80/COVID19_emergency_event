Geachte voorzitter,

Gehoord hebbende het advies van het Outbreak Management Team en het Bestuurlijk Afstemmingsoverleg van 20 april 2020 en na overleg in de Ministeriële Commissie Crisisbeheersing van 21 april 2020, geef ik u op basis van artikel 7 van de Wet publieke gezondheid, met inachtneming van artikel 39 van de Wet veiligheidsregio's, onderstaande opdracht.

In deze opdracht heb ik de eerdere aanwijzingen die ik aan alle voorzitters van de veiligheidsregio heb verstrekt, verwerkt en aangepast.

De nieuwe opdracht betreft de periode vanaf 29 april tot en met 19 mei 2020. De in de voetnoot genoemde aanwijzingen) zijn met ingang van 29 april 2020 niet meer van toepassing. De opdracht inzake het verbod voor evenementen wordt verlengd tot 1 september 2020. Naast deze aanwijzing heb ik op 17 april voor vijf veiligheidsregio's met een luchthaven een afzonderlijke aanwijzing gegeven.

Uiterlijk in de week van 12 mei 2020 zal een heroverweging plaatsvinden van de maatregelen die gelden tot en met 19 mei.

De maatregelen worden hieronder in de volgende bijlagen beschreven:
I . Bepalingen voor evenementen, samenkomsten en het niet in acht nemen van een veilige afstand van 1,5 meter 
II. Bepalingen voor bedrijven en locaties, contactberoepen en voorzieningen voor openbaar vervoer
III. Bepalingen voor onderwijsinstellingen en verblijven voor kinderopvang, buitenschoolse opvang en gastouderopvang
IV Bepalingen voor verpleeghuizen en andere kleinschalige woonvormen in de ouderenzorg

Als u problemen ervaart bij de uitvoering, verzoek ik u contact op te nemen met het coronateam van het Landelijk Operationeel Coördinatiecentrum (LOCC-N).

Hoogachtend,
mede namens de minister van
Justitie en Veiligheid,
de minister van Volksgezond
Welzijn en Sport, 

Hugo de Jonge

__________
1 Aanwijzingen van de minister voor Medische Zorg en Sport, mede namens de minister van Justitie en Veiligheid, van 13 maart 2020, nr. 1662578-203166-PG, van 15 maart 2020, nr. 1663097-203238-PG en van 17 maart 2020, nr. 1663666-203280-PG, de aanwijzing van de minister van Volksgezondheid, Welzijn en Sport van 20 maart 2020, nr. 1665126-203432-PG, de aanwijzing van de minister van Volksgezondheid, Welzijn en Sport, mede namens de minister van Justitie en Veiligheid, van 23 maart 2020, nr. 1665182-203445-PG, de aanwijzing van de minister van Volksgezondheid, Welzijn en Sport, mede namens de minister van Justitie en Veiligheid, van 24 maart 2020, nr. 1666478-203555-PG en de aanwijzing van de minister van Volksgezondheid, Welzijn en Sport, mede namens de minister van Justitie en Veiligheid, van 3 april 2020, nr. 1671030-203951-PG. 



I Bepalingen voor evenementen, samenkomsten en het niet in acht nemen van een veilige afstand van 1,5 meter

U dient uw bevoegdheden in te zetten op het terrein van de publieke gezondheid en de openbare orde als bedoeld in artikel 39 van de Wet veiligheidsregio's, waaronder indien nodig het opnemen van voorschriften in een noodverordening als bedoeld in artikel 176 van de Gemeentewet en het toepassen van de Wet openbare manifestaties, opdat de volgende maatregelen worden getroffen: 

1. Verbod voor vergunning- en meldplichtige evenementen tot 1 september 2020, en voor zover hier niet onder vallend: wedstrijden van betaald voetbal en popconcerten.
2. Verbod voor alle overige samenkomsten. Daarbij gelden uitzonderingen voor de volgende samenkomsten, mits betrokkenen te allen tijde 1,5 meter afstand houden tot de dichtstbijzijnde persoon:
a. wettelijk verplichte samenkomsten, zoals vergaderingen van gemeenteraden, mits daarbij niet meer dan 100 personen aanwezig zijn, alsook vergaderingen van de Staten-Generaal;
b. samenkomsten die noodzakelijk zijn voor de continuering van de dagelijkse werkzaamheden van instellingen, bedrijven en andere organisaties, waaronder begrepen de organisatie van staatsexamens, mits daarbij niet meer dan 100 personen aanwezig zijn
c. uitvaarten en huwelijksvoltrekkingen, mits daarbij niet meer dan 30 personen aanwezig zijn;
d. samenkomsten van religieuze of levensbeschouwelijke aard, mits daarbij niet meer dan 30 personen aanwezig zijn;
e. georganiseerd buiten sporten en bewegen voor kinderen van 13 tot en met 18 jaar, onder andere in teamverband.
Daarnaast geldt een uitzondering voor georganiseerd buiten sporten en bewegen, onder andere in teamverband, voor kinderen tot en met 12 jaar, waarbij geen 1,5 meter afstand hoeft te worden gehouden ten aanzien van de sportende kinderen, evenwel zonder toeschouwers anders dan eventuele leiding.
Voor markten en winkels kan een uitzondering worden gemaakt van het verbod op samenkomsten indien in deze voorzieningen de beperkende maatregelen met betrekking tot het houden van 1,5 meter afstand tussen alle in de voorziening aanwezige personen en het op adequate wijze zichtbaar duidelijk maken van die maatregelen zijn geregeld.
3. Instellen van een verbod op het in de publieke ruimte (incl. vaartuigen en voertuigen) niet in acht nemen van een onderlinge afstand van 1,5 meter. Dit verbod geldt niet indien het personen betreft die een gezamenlijk huishouden vormen of als het kinderen tot en met 12 jaar betreft die samenspelen onder toezicht van een of meer ouders of voogden die daarbij onderling een afstand van 1,5 meter in acht nemen.



II Bepalingen voor bedrijven en locaties, contactberoepen en voorzieningen voor openbaar vervoer U dient uw bevoegdheden op het terrein van de openbare orde en veiligheid als bedoeld in artikel 39 van de Wet veiligheidsregio's, waaronder, indien nodig, het opnemen van voorschriften in een noodverordening als bedoeld in artikel 176 van de Gemeentewet, in te zetten opdat de volgende maatregelen worden getroffen:

1. Sluiting van alle eet- en drinkgelegenheden, sport- en fitnessclubs, sauna's, seksinrichtingen en coffeeshops.2Uitgezonderd van deze opdracht zijn hotels en de afhaalfunctie van eet- en drinkgelegenheid en van coffeeshops, mits maatregelen worden getroffen om 1,5 meter afstand tussen de aanwezigen in en bij de toegang van deze locaties te garanderen. Daarnaast geldt een uitzondering voor sportclubs die georganiseerd buitensporten of bewegen voor kinderen mogelijk maken en instellingen voor topsport3.
2. Sluiten van casino's, speelhallen en daarmee vergelijkbare instellingen, alsook sluiten van zaken waarbinnen op de uiterlijke verzorging gerichte contactberoepen worden uitgeoefend, zoals kapperszaken en nagelsalons. Afhalen van producten vanuit die zaken is wel mogelijk.
3. Verbod op het uitoefenen van alle vormen van contactberoepen, die niet naar behoren kunnen worden uitgeoefend met inachtneming van 1,5 meter afstand, waaronder masseurs, kappers, nagelstylisten, sekswerkers en rij-instructeurs. Uitgezonderd van het verbod is de uitoefening van (para)medische beroepen, mits de uitoefening alleen plaatsvindt met een individuele medische indicatie en met inachtneming van alle andere hygiënische voorschriften. De Inspectie Gezondheidszorg en Jeugd houdt toezicht op de uitvoering van (para)medische beroepen.
4. Beëindigen of beperken van voorzieningen voor openbaar vervoer, in overleg met de vervoerder, indien deze voorzieningen zich niet of niet in voldoende mate houden aan de verwezenlijking van de beperkende maatregelen met betrekking tot het houden van 1,5 meter afstand tussen alle in de voorziening aanwezige personen, of aan het op adequate wijze zichtbaar duidelijk maken daarvan, mits de beëindiging van deze voorziening het transport van personen die werkzaam zijn in vitale processen of transport dat anderszins noodzakelijk is voor de mobiliteit van Nederland niet onnodig belemmert. 
5. Sluiten van sanitaire voorzieningen in de vorm van gemeenschappelijke toilet-, was- en douchevoorzieningen zowel op of bij recreatieparken, vakantieparken, kampeerterreinen en kleinschalige kampeerveldjes als bij parken, natuurgebieden en stranden of op andere locaties om reisbewegingen te ontmoedigen en daarmee de verspreiding van het coronavirus te beperken.
6. Sluiten van alle vormen van locaties of het verbieden van de toegang daartoe, waaronder vakantieparken, campings, parken, natuurgebieden, zwemgelegenheden en stranden, indien op deze locaties niet of niet in voldoende mate de beperkende maatregel met betrekking tot het houden van 1,5 meter afstand tussen daar aanwezige personen in acht wordt genomen of het niet in acht (kunnen) nemen daarvan dreigt of indien het aantal bezoekers een probleem dreigt op te leveren voor de belasting van zorgaanbieders in de regio. 

__________
2 Uitzondering voor dit verbod geldt voor het gebruik van voorzieningen door de Stichting Sanquin Bloedvoorziening. Sanquin maakt voor het afnemen van bloed op locatie gebruik van voorzieningen bij enkele sportclubs en eet- en drinkgelegenheden (zoals stroom en toilet). Sanquin neemt zelf contact op met de eigenaren van de betreffende locaties om te regelen dat de bloedafname door kan gaan, ondanks de sluiting van de locaties.
3 Het gaat om de instellingen voor topsport die genoemd zijn op: www.nocnsf.nl/togsportaccommodatiesen www.knvb.nl/traininqsaccomodaties.



III Bepalingen voor onderwijsinstellingen en verblijven voor kinderopvang, buitenschoolse opvang en gastouderopvang

Tot en met 10 mei 2020 mogen geen onderwijsactiviteiten4en opvang geboden worden in:

- scholen voor speciaal onderwijs, voor speciaal basisonderwijs, locaties voor basisonderwijs verbonden aan asielzoekerscentra en locaties voor basisonderwijs uitsluitend voor nieuwkomers, en;
- verblijven voor kinderopvang en gastouderopvang.5

Tot en met 19 mei 2020 mogen er geen onderwijsactiviteiten en
buitenschoolse opvang geboden worden in alle overige onderwijsinstellingen en verblijven voor kinderopvang.

Al het basisonderwijs en de bijbehorende buitenschoolse opvang mogen vanaf 11 mei 2020 stapsgewijs weer worden gestart, waarbij leerlingen voor ten minste de helft van de reguliere onderwijstijd naar school en de buitenschoolse opvang6kunnen gaan.

De locaties kunnen, en moeten waar nodig, gedurende de hele periode wel gebruikt worden voor:
• de organisatie van onderwijs op afstand, waarbij studenten en leerlingen via een (digitaal) medium onderwijs krijgen in de thuissituatie;
• de (nood)opvang van kinderen van ouders die werken in cruciale beroepen of voor vitale processen, zoals beschreven op www.rijksoverheid.nl. De noodopvang wordt georganiseerd door gemeenten, ondersteund door de Vereniging Nederlandse Gemeenten;
• de organisatie van toetsing en examens, waaronder begrepen de organisatie van staatsexamens op locaties buiten de instellingen, mits zorgvuldige maatregelen zijn getroffen om het risico van besmetting te beperken, waaronder 1,5 meter afstand houden.
• de kleinschalig georganiseerde begeleiding van leerlingen voor wie vanwege bijzondere problematiek of moeilijke thuissituatie maatwerk nodig is. Op basis van een lokaal vastgestelde procedure tussen gemeenten en betrokken onderwijsinstellingen, met betrokkenheid van o.a. Veilig Thuis, de Raad voor de Kinderbescherming en jeugdinstellingen, wordt bepaald voor wie dit maatwerk nodig is;
• Tot en met 10 mei is maatwerk nodig voor de noodopvang van kinderen van 0-4 jaar vanwege bijzondere problematiek of moeilijke thuissituatie. Op basis van een lokaal vastgestelde procedure tussen gemeenten en betrokken organisaties voor kinderopvang of gastouderopvang met betrokkenheid van o.a. Veilig Thuis, de Raad voor de Kinderbescherming en jeugdinstellingen, wordt bepaald voor wie dit maatwerk nodig is.

Als u constateert dat onderwijsinstellingen of aanbieders van kinderopvang of gastouderopvang zich niet aan deze crisismaatregel houden en er aanhoudend meer leerlingen, studenten of kinderen aanwezig zijn op een locatie dan nodig is voor de bovengenoemde doelen, geef ik u opdracht op basis van artikel 7 van de Wet publieke gezondheid en met inachtneming van artikel 39, eerste lid, van de Wet veiligheidsregio's, de onderwijsinstelling of het verblijf voor kinderopvang of gastouderopvang te sluiten, bijvoorbeeld met behulp van een noodbevel. Voor de handhaving kunt u eventueel ook gebruik maken van artikel 47 van de Wet publieke gezondheid.

__________
4Dit geldt niet voor scholen bij open en gesloten residentiële instellingen.
5In de zin van de Wet kinderopvang.
6De buitenschoolse opvang is alleen geopend op reguliere tijden, voor en na school. Voor noodopvang gedurende de dag overleggen gemeenten, scholen en kinderopvang hoe deze plaatsvindt. Gemeenten blijven verantwoordelijk voor het realiseren van noodopvang in avond, nacht en weekend.



IV Bepalingen voor verpleeghuizen en andere kleinschalige woonvormen in de ouderenzorg

Het kabinet heeft besloten dat alle verpleeghuizen en kleinschalige woonvormen in de ouderenzorg maatregelen moeten treffen om bezoek en alle anderen die niet noodzakelijk zijn voor de basiszorg preventief te weren. In de stervensfase of vergelijkbare omstandigheden kan een instelling incidenteel afwijken van deze maatregel. Ook voor structurele vrijwilligers is een uitzondering mogelijk en op door het ministerie van VWS aangewezen pilotlocaties.

Daarnaast zijn uitzonderingen mogelijk voor het horen en beoordelen van een cliënt in het kader van de Wet zorg en dwang psychogeriatrische en verstandelijk gehandicapte personen.

Op basis van artikel 7 van de Wet publieke gezondheid en met inachtneming van artikel 39, eerste lid, van de Wet veiligheidsregio's, geef ik u daarom opdracht om uw bevoegdheden op het terrein van openbare orde en veiligheid in te zetten als verpleeghuizen of kleinschalige woonvormen, ondanks nadrukkelijke inspanningen van hun kant, problemen ervaren met het weigeren van bezoekers of derden die de locatie proberen binnen te komen.


































