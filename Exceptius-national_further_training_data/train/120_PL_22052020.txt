DZIENNIK

Dokument podpisany przez Marek Głuch Data: 2020.05.22 19:45:32 CEST
USTAW

RZECZYPOSPOLITEJ POLSKIEJ

Warszawa, dnia 22 maja 2020 r. Poz. 919

ROZPORZĄDZENIE M INISTRA K ULTURY I D ZIEDZICTWA NARO DO WEG O 1)
z dnia 22 maja 2020 r.
w sprawie czasowego ograniczenia funkcjonowania uczelni artystycznych w związku z zapobieganiem, przeciwdziałaniem i zwalczaniem COVID-19
Na podstawie art. 433a ustawy z dnia 20 lipca 2018 r. − Prawo o szkolnictwie wyższym i nauce (Dz. U. z 2020 r. poz. 85, 374, 695 i 875) zarządza się, co następuje:
§ 1. 1. W okresie od dnia 25 maja 2020 r. do dnia 30 września 2020 r. na obszarze kraju ogranicza się funkcjonowanie uczelni artystycznych nadzorowanych przez ministra właściwego do spraw kultury i ochrony dziedzictwa narodowego przez zawieszenie kształcenia w siedzibach lub filiach uczelni:
1) na studiach;
2) na studiach podyplomowych;
3) w innych formach.
2. W okresie, o którym mowa w ust. 1, uczelnie artystyczne prowadzą zajęcia z wykorzystaniem metod i technik kształcenia na odległość niezależnie od tego, czy zostało to przewidziane w programie danego kształcenia.
3. W okresie, o którym mowa w ust. 1, uczelnie artystyczne mogą prowadzić w ich siedzibach lub filiach:
1) kształcenie w ramach zajęć, które nie mogą być zrealizowane z wykorzystaniem metod i technik kształcenia na odległość, albo zajęć, w których wykorzystanie tych metod i technik mogłoby znacząco wpływać na efektywność kształcenia;
2) zajęcia przewidziane w programie studiów do realizacji na ostatnim roku studiów.
4. Decyzję w sprawie prowadzenia kształcenia zgodnie z ust. 3 podejmuje rektor uczelni artystycznej, określając warunki realizacji zajęć zapewniające bezpieczeństwo osób prowadzących zajęcia i biorących w nich udział oraz warunki korzystania z infrastruktury uczelni.
5. W okresie, o którym mowa w ust. 1, kolegia elektorów uczelni artystycznych, organy kolegialne samorządu studenckiego i samorządu doktorantów, komisje stypendialne, komisje i zespoły powołane w postępowaniach w sprawach nadania stopni i tytułu prowadzonych w uczelniach oraz komisje i inne gremia działające na podstawie statutów uczelni mogą podejmować uchwały przy użyciu środków komunikacji elektronicznej niezależnie od tego, czy taki tryb ich podejmowania został określony w aktach wewnętrznych uczelni.
§ 2. W przypadku prowadzenia kształcenia na studiach zgodnie z § 1 ust. 2 nie stosuje się ograniczeń w zakresie liczby punktów ECTS, jaka może być uzyskana w ramach kształcenia z wykorzystaniem metod i technik kształcenia na odległość, określonych w programach studiów.
1) Minister Kultury i Dziedzictwa Narodowego kieruje działem administracji rządowej – kultura i ochrona dziedzictwa narodowego, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Kultury i Dziedzictwa Narodowego (Dz. U. poz. 2254).

Dziennik Ustaw

– 2 –

Poz. 919

§ 3. 1. W okresie, o którym mowa w § 1 ust. 1, na wniosek nauczyciela akademickiego albo studenta, rektor uczelni artystycznej może wyrazić zgodę na indywidualne korzystanie z infrastruktury uczelni, określając warunki zapewniające bezpieczeństwo osób korzystających z infrastruktury oraz pracowników uczelni.
2. Formę i tryb składania wniosku oraz udzielania zgody określa rektor uczelni artystycznej, uwzględniając specyfikę i strukturę organizacyjną uczelni.
§ 4. Rozporządzenie wchodzi w życie z dniem 25 maja 2020 r.

Minister Kultury i Dziedzictwa Narodowego: P. Gliński

