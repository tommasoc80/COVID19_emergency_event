Ν. 7(Ι)/2021


ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΠΡΩΤΟ
ΝΟΜΟΘΕΣΙΑ - ΜΕΡΟΣ Ι
Αριθμός 4806	Παρασκευή, 12 Φεβρουαρίου 2021	17
Ο περί Ερμηνείας (Τροποποιητικός) Νόμος του 2021 εκδίδεται με δημοσίευση στην Επίσημη Εφημερίδα της Κυπριακής Δημοκρατίας σύμφωνα με το Άρθρο 52 του Συντάγματος.
Προοίμιο.
Αριθμός 7(Ι) του 2021
ΝΟΜΟΣ ΠΟΥ ΤΡΟΠΟΠΟΙΕΙ ΤΟΝ ΠΕΡΙ ΕΡΜΗΝΕΙΑΣ ΝΟΜΟ
ΕΠΕΙΔΗ, με τη συνεχιζόμενη έξαρση της πανδημίας 0ΘνΌ-19 έχουν δημιουργηθεί εξαιρετικές και απρόβλεπτες περιστάσεις στον τομέα της δημόσιας υγείας, οι οποίες πλήττουν τους πολίτες και την κοινωνία ευρύτερα προκαλώντας προβλήματα και στον τομέα της δικαιοσύνης,
ΚΑΙ ΕΠΕΙΔΗ, τα διάφορα μέτρα ανάσχεσης της εξάπλωσης του 0ΘνΌ-19 που έχουν ληφθεί από την Κυπριακή Δημοκρατία, σε πλήρη συνάφεια με τις οδηγίες του Παγκόσμιου Οργανισμού Υγείας, όπως είναι τα μέτρα κοινωνικού περιορισμού και οι περιορισμοί στις διακινήσεις έχουν ως στόχο τη διασφάλιση της προστασίας της δημόσιας υγείας,
Συνοπτικός τίτλος.
ΚΑΙ ΕΠΕΙΔΗ, ταυτόχρονα, είναι απαραίτητη η λήψη μέτρων προς αντιμετώπιση και περιορισμό του αντικτύπου στην ορθή απονομή της δικαιοσύνης και ιδιαίτερα των επιπτώσεων στα δικαιώματα των πολιτών για πρόσβαση στη δικαιοσύνη,
ΚΑΙ ΕΠΕΙΔΗ, σε αριθμό νόμων προβλέπονται προθεσμίες και χρόνος παραγραφής για την άσκηση δικαιωμάτων των πολιτών για πρόσβαση στη δικαιοσύνη,
ΚΑΙ ΕΠΕΙΔΗ, κρίνεται συνακόλουθα αναγκαία η ρύθμιση της περίπτωσης που ο χρόνος παραγραφής ή λήξης του χρόνου εμπίπτει εντός της περιόδου που βρίσκονται σε ισχύ μέτρα κοινωνικού περιορισμού με κίνδυνο να προκύψει απώλεια του δικαιώματος των πολιτών για πρόσβαση στη δικαιοσύνη,
Για όλους τους πιο πάνω λόγους η Βουλή των Αντιπροσώπων ψηφίζει ως ακολούθως:
1. Ο παρών Νόμος θα αναφέρεται ως ο περί Ερμηνείας (Τροποποιητικός) Νόμος του 2021 και θα διαβάζεται μαζί με τον περί Ερμηνείας Νόμο (που στο εξής θα αναφέρεται ως «ο βασικός νόμος»).
Κεφ.1.
11 του 1989 40(Ι) του 2020.
18
Τροποποίηση του άρθρου 31 του βασικού νόμου.
2. Η παράγραφος (ε) του άρθρου 31 του βασικού νόμου τροποποιείται με την αντικατάσταση της φράσης «η οποία προθεσμία ή χρόνος παραγραφής ή λήψης μέτρων λήγει εντός της περιόδου από τη 15η Μαρτίου μέχρι και την 30ή Ιουνίου 2020, παρατείνεται μέχρι την 31η Ιουλίου 2020:» (έκτη έως όγδοη γραμμή) με την ακόλουθη φράση:
«και η προθεσμία ή ο χρόνος παραγραφής ή λήψης μέτρων λήγει-
(αα) εντός της περιόδου από τη 15η Μαρτίου μέχρι και την 30ή Ιουνίου 2020, παρατείνεται μέχρι την 31η Ιουλίου 2020,
(ββ) εντός της περιόδου από τη 15η Ιανουαρίου μέχρι και την 31η Μαΐου 2021, παρατείνεται μέχρι την 30ή Ιουνίου 2021:».
