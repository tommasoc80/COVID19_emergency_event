DĖL NEMENČINĖS GYVENTOJŲ IŠTYRIMO DĖL COVID-19 LIGOS (KORONAVIRUSO INFEKCIJOS) 

2020 m. balandžio 17 d. Nr. V-902
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies 1 ir 4 punktais, 28 straipsnio 4 dalimi, Lietuvos Respublikos žmonių užkrečiamųjų ligų profilaktikos ir kontrolės įstatymo 6 straipsniu, Lietuvos Respublikos sveikatos priežiūros įstaigų įstatymo 52 ir 53 straipsniais, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“ bei atsižvelgdamas į Lietuvos Respublikos Vyriausybės 2020 m. kovo 14 d. nutarimą Nr. 207 „Dėl karantino Lietuvos Respublikos teritorijoje paskelbimo“ ir nepalankią epideminę situaciją dėl COVID-19 ligos (koronaviruso infekcijos) plitimo Nemenčinės mieste n u s p r e n d ž i u:
Nurodyti:
	•	Vilniaus rajono savivaldybės administracijai:
1.1. organizuoti visų Nemenčinės gyventojų ištyrimą dėl COVID-19 ligos (koronaviruso infekcijos);
1.2. užtikrinti, kad kiekvienam Nemenčinės gyventojui vienu metu būtų atliktas greitasis serologinis testas ir PGR molekulinis tyrimas;
1.3. užtikrinti informacijos apie atlikto greitojo serologinio testo atsakymo ir užsakymo PGR molekuliniam tyrimui suvedimą į Elektroninę sveikatos paslaugų ir bendradarbiavimo infrastruktūros informacinę sistemą (ESPB IS);
	•	užtikrinti statistinių duomenų kaupimą ir pateikimą Nacionaliniam visuomenės sveikatos centrui prie Sveikatos apsaugos ministerijos (toliau – NVSC).
	•	Vilniaus miesto savivaldybės administracijai bendradarbiauti su Vilniaus rajono savivaldybės administracija dėl ėminių COVID-19 ligos (koronaviruso infekcijos) tyrimams paėmimo proceso organizavimo ir vykdymo;
	•	VšĮ Vilniaus rajono centrinei poliklinikai pagal poreikį užtikrinti maksimalius žmogiškuosius išteklius, reikalingus mobilioms brigadoms Nemenčinės mieste steigti.
4. Nacionalinei visuomenės sveikatos priežiūros laboratorijai užtikrinti mobilių brigadų ar mobilių punktų aprūpinimą terpėmis, ėminių rinkiniais ir greitaisiais testais pagal poreikį.
5. Nacionaliniam kraujo centrui organizuoti paimtų ėminių ištyrimą laboratorijose.
6. NVSC taikyti asmenims, kurie atsisako ištyrimo dėl COVID-19 ligos (koronaviruso infekcijos), būtinąjį hospitalizavimą ir (ar) būtinąjį izoliavimą vadovaujantis Lietuvos Respublikos žmonių užkrečiamųjų ligų profilaktikos ir kontrolės įstatymo nustatyta tvarka. 



Sveikatos apsaugos ministras – valstybės lygio	
ekstremaliosios situacijos valstybės operacijų vadovas 		                                Aurelijus Veryga
