

VALSTYBINĖS MAISTO IR VETERINARIJOS TARNYBOS
DIREKTORIUS

ĮSAKYMAS 
DĖL KORONAVIRUSO INFEKCIJOS (COVID-19 LIGOS) PREVENCIJOS PRIEMONIŲ TAIKYMO AUDINIŲ ŪKIUOSE

2020 m. lapkričio 12 d. Nr. B1-867
Vilnius

Vadovaudamasis Lietuvos Respublikos veterinarijos įstatymo 6 straipsnio 1 dalies 6 punktu, atsižvelgdamas į epizootinę situaciją audinių ūkiuose, esančiuose kai kuriose Europos Sąjungos ir trečiosiose šalyse, ir į Danijos vyriausiojo veterinarijos pareigūno 2020 m. lapkričio 5 d. pateiktą informaciją apie COVID-19 ligos paplitimą Danijos audinių ūkiuose, kurioje taip pat nurodoma ir apie SARS-COV-2 viruso mutacijas, sukeliančias pavojų ne tik gyvūnų, bet ir žmonių sveikatai, ir siekdamas užkirsti kelią COVID-19 ligos sukėlėjui išplisti ir patekti į Lietuvos Respublikos audinių ūkius bei juose užtikrinti biologinio saugumo ir asmens apsaugos priemonių reikalavimų laikymąsi:
1. N u r o d a u:
1.1. audinių laikytojams:
1.1.1. kiekvieną penktadienį pateikti Valstybinės maisto ir veterinarijos tarnybos (toliau – VMVT) teritoriniam padaliniui, vykdančiam audinių ūkio valstybinę veterinarinę kontrolę, ataskaitą apie per savaitę nugaišusias audines, kurios forma nustatyta šio įsakymo priede,
1.1.2. užtikrinti tinkamą Biologinio saugumo priemonių reikalavimų kailinių gyvūnų laikymo vietose, patvirtintų Valstybinės maisto ir veterinarijos tarnybos direktoriaus 2015 m. gegužės 19 d. įsakymu Nr. B1-432 „Dėl Biologinio saugumo priemonių reikalavimų kailinių gyvūnų laikymo vietose patvirtinimo“ (toliau – Reikalavimai), vykdymą,
1.1.3. užtikrinti, kad audinių ūkiuose dirbantys asmenys dėvėtų asmens apsaugos priemones (dėvėtų apsaugines veido kaukes arba respiratorius, mūvėtų pirštines) ir laikytųsi asmens higienos reikalavimų (reguliariai plautųsi ir dezinfekuotų rankas ir kt.);
1.2. VMVT departamentų skyriams, remiantis iš audinių laikytojų gautomis ataskaitomis, kiekvieną pirmadienį parengti suvestinę ataskaitą ir ją pateikti VMVT departamentui;
1.3. VMVT departamentams pagal kompetenciją:
1.3.1. atlikti iš audinių laikytojų gautų ataskaitų ir iš VMVT departamentų skyrių gautų suvestinių ataskaitų duomenų analizę, parengti suvestinę ataskaitą ir ją kiekvieną antradienį el. paštu svs@vmvt.lt pateikti VMVT Skubios veiklos skyriui,
1.3.2. raštiškai supažindinti audinių laikytojus su Reikalavimais ir šiuo įsakymu. 
2. P a v e d u įsakymo vykdymo kontrolę VMVT direktoriaus pavaduotojui pagal administruojamą sritį ir Skubios veiklos skyriui.



Direktorius	Darius Remeika


Valstybinės maisto ir veterinarijos tarnybos 
direktoriaus 
2020 m. lapkričio 12 d. įsakymo 
Nr. B1-867 priedas

Ataskaitos apie nugaišusias audines formos pavyzdys

____________________________________________________________________________
(Audinių laikytojo pavadinimas, registracijos numeris, ūkio adresas)

Valstybinės maisto ir veterinarijos tarnybos
___________________________________
(teritorinio padalinio pavadinimas)

ATASKAITA APIE NUGAIŠUSIAS AUDINES


(laikotarpis, už kurį teikiama ataskaita)

Eil. Nr. 
Laikomų audinių skaičius
Ūkyje nustatytas audinių gaišimo procentas*
Per savaitę nugaišusių audinių skaičius


jauniklių 
suaugusių 
jauniklių
suaugusių
1.





2.






Ataskaitą užpildė
_____________________________		______________________________	______________________________
(Pareigos)						 (Parašas)					(Vardas ir pavardė)
____________________________
(Data ir telefono numeris)

* - Per mėnesį audinių ūkyje nugaišusių audinių skaičius, išreikštas procentais, kurį audinių laikytojas yra nustatęs kaip normalų audinių auginimo metu.
