DZIENNIK

Dokument podpisany przez Krzysztof Madej Data: 2020.03.24 18:16:04 CET
USTAW

RZECZYPOSPOLITEJ POLSKIEJ

Warszawa, dnia 24 marca 2020 r. Poz. 521

ROZPORZĄDZENIE RADY MINISTRÓW
z dnia 24 marca 2020 r.
w sprawie zakazów w ruchu lotniczym
Na podstawie art. 119 ust. 2 ustawy z dnia 3 lipca 2002 r. – Prawo lotnicze (Dz. U. z 2019 r. poz. 1580 i 1495 oraz z 2020 r. poz. 284) zarządza się, co następuje:
§ 1. Wprowadza się zakaz wykonywania lądowania cywilnych statków powietrznych na lotniskach wpisanych do rejestru lotnisk cywilnych i lądowiskach wpisanych do ewidencji lądowisk lotów międzynarodowych przewożących pasażerów, z wyjątkiem lotów: 1) którymi są przewożone osoby, o których mowa w § 3 ust. 2 rozporządzenia Ministra Spraw Wewnętrznych i Admini-
stracji z dnia 13 marca 2020 r. w sprawie czasowego zawieszenia lub ograniczenia ruchu granicznego na określonych przejściach granicznych (Dz. U. poz. 435), powracające na terytorium Rzeczypospolitej Polskiej statkami powietrznymi wyczarterowanymi: a) przed dniem 15 marca 2020 r. na zlecenie organizatora turystyki lub podmiotu działającego na jego zlecenie, lub b) na zlecenie Prezesa Rady Ministrów; 2) o których mowa w art. 76 ust. 1 ustawy z dnia 3 lipca 2002 r. – Prawo lotnicze; 3) czarterowych realizowanych przez obcych przewoźników lotniczych, które będą wykonywane na zlecenie państw obcych, w celu powrotu ich obywateli.
§ 2. Wprowadza się zakaz wykonywania, na lotniskach wpisanych do rejestru lotnisk cywilnych i lądowiskach wpisanych do ewidencji lądowisk, lądowania handlowego przez statki powietrzne wykonujące loty w ruchu krajowym, z wyjątkiem lądowania handlowego w celu zabrania lub pozostawienia towarów lub poczty.
§ 3. Rozporządzenie traci moc z dniem 11 kwietnia 2020 r.
§ 4. Rozporządzenie wchodzi w życie z dniem 29 marca 2020 r.
Prezes Rady Ministrów: M. Morawiecki

