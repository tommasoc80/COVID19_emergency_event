DZIENNIK

Dokument podpisany przez Krzysztof Madej Data: 2020.09.25 15:27:39 CEST
USTAW

RZECZYPOSPOLITEJ POLSKIEJ

Warszawa, dnia 25 września 2020 r. Poz. 1654

ROZPORZĄDZENIE RADY MINISTRÓW z dnia 25 września 2020 r.
zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii
Na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.1)) zarządza się, co następuje:
§ 1. W rozporządzeniu Rady Ministrów z dnia 7 sierpnia 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii (Dz. U. poz. 1356, z późn. zm.2)) wprowadza się następujące zmiany:
1) § 1 otrzymuje brzmienie: „§ 1. Ustala się, że obszarem, na którym wystąpił stan epidemii wywołany zakażeniami wirusem SARS-CoV-2,
jest terytorium Rzeczypospolitej Polskiej, ze wskazaniem następujących rodzajów obszarów, na których obowiązują dodatkowe ograniczenia, nakazy i zakazy w związku z wystąpieniem stanu epidemii: 1) obszar, zwany dalej „obszarem czerwonym”, który obejmuje powiaty:
a) głubczycki w województwie opolskim, b) kartuski w województwie pomorskim; 2) obszar, zwany dalej „obszarem żółtym”, który obejmuje powiaty: a) aleksandrowski w województwie kujawsko-pomorskim, b) brzeski w województwie opolskim, c) bytowski i miasto na prawach powiatu Sopot w województwie pomorskim, d) działdowski i nidzicki w województwie warmińsko-mazurskim, e) gostyński i międzychodzki w województwie wielkopolskim, f) kłobucki w województwie śląskim, g) limanowski, myślenicki, nowotarski, suski i tatrzański w województwie małopolskim, h) milicki i trzebnicki w województwie dolnośląskim, i) otwocki i przasnyski w województwie mazowieckim, j) piotrkowski w województwie łódzkim.”;
2) w § 17 w ust. 4 wyrazy „30 września” zastępuje się wyrazami „31 grudnia”.
§ 2. Rozporządzenie wchodzi w życie z dniem 26 września 2020 r.
Prezes Rady Ministrów: M. Morawiecki
1) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374, 567, 875 i 1493.
2) Zmiany wymienionego rozporządzenia zostały ogłoszone w Dz. U. z 2020 r. poz. 1393, 1425, 1484, 1505, 1535, 1573 i 1614.

