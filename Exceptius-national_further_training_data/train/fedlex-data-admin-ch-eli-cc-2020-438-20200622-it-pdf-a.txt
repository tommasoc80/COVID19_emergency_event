Ordinanza 3
sui provvedimenti per combattere il coronavirus
(COVID-19)
(Ordinanza 3 COVID-19)
del 19 giugno 2020 (Stato 22 giugno 2020)
818.101.24
Il Consiglio federale svizzero,
visto l'articolo 185 capoverso 3 della Costituzione federale1,
ordina:
Capitolo 1: Disposizioni generali
Art. 1 Oggetto e scopo
1	La presente ordinanza stabilisce provvedimenti nei confronti della popolazione,
delle organizzazioni, delle istituzioni e dei Cantoni per combattere il coronavirus
(COVID-19).
2	I provvedimenti sono finalizzati a salvaguardare le capacità della Svizzera di far
fronte all'epidemia, in particolare per il mantenimento di un approvvigionamento
sufficiente di cure e di materiale medico importante per la popolazione.
Art. 2	Competenza dei Cantoni
Per quanto la presente ordinanza non disponga altrimenti, i Cantoni mantengono le
loro competenze.
Capitolo 2: Mantenimento delle capacità nell'assistenza sanitaria
Sezione 1: Principio
Art. 3
1	Al fine di salvaguardare le capacità della Svizzera di fare fronte all'epidemia di
COVID-19, in particolare di assicurare un approvvigionamento sufficiente di cure e
di materiale medico importante per la popolazione, è necessario adottare segnata-
mente i provvedimenti seguenti:
a.	provvedimenti che limitino l'entrata in Svizzera di persone provenienti da
Paesi o regioni a rischio, nonché l'importazione e l'esportazione di merci;
RU 2020 2195
1 RS 101
1
818.101.24
Lotta contro le malattie
b.	provvedimenti per garantire l'approvvigionamento di materiale medico im-
portante.
2	Per Paesi o regioni a rischio si intendono segnatamente Paesi o regioni le cui
autorità hanno stabilito provvedimenti eccezionali di prevenzione e di lotta contro
l'epidemia di COVID-19. L'elenco dei Paesi o delle regioni a rischio è pubblicato
nell'allegato 1. Il Dipartimento federale di giustizia e polizia (DFGP), sentiti il
Dipartimento federale dell'interno (DFI) e il Dipartimento federale degli affari esteri
(DFAE), allestisce l'elenco e lo aggiorna costantemente.
Sezione 2:
Limitazioni del traffico di confine e dell'ammissione di stranieri
Art. 4 Passaggio della frontiera e controlli
1	Le persone provenienti da un Paese o da una regione a rischio che intendono
entrare in Svizzera devono adempiere una delle seguenti condizioni:
a.	hanno la cittadinanza svizzera;
b.	dispongono di un documento di viaggio e:
1.	di un titolo di soggiorno, segnatamente di un permesso di dimora sviz-
zero, un visto emesso dalla Svizzera recante lo scopo «colloqui
d'affari» in veste di specialisti del settore sanitario o «visita ufficiale»
di grande importanza, oppure
2.	di un permesso d'entrata con un visto rilasciato dalla Svizzera o
dell'assicurazione di un permesso di dimora;
c.	sono beneficiarie della libera circolazione;
d.	effettuano un trasporto merci professionale e sono in possesso di una bolla di
consegna merci;
e.	sono soltanto in transito in Svizzera con l'intenzione di recarsi direttamente
in un altro Paese;
f.	sono in una situazione di assoluta necessità;
g.	sono di grande importanza in qualità di specialisti del settore sanitario.
2	Gli stranieri che non rientrano nel campo d'applicazione dell'Accordo del
21 giugno 19992 tra la Confederazione Svizzera, da una parte, e la Comunità euro-
pea ed i suoi Stati membri, dall'altra, sulla libera circolazione delle persone (ALC) o
della Convenzione del 4 gennaio 19603 istitutiva dell'Associazione europea di libero
scambio (Convenzione AELS) devono inoltre adempire le condizioni d'entrata di
cui all'articolo 5 della legge federale del 16 dicembre 20054 sugli stranieri e la loro
integrazione (LStrI).
2 RS 0.142.112.681
3 RS 0.632.31
4 RS 142.20
2
Ordinanza 3 COVID-19
818.101.24
3	Le autorità competenti effettuano controlli in funzione dei rischi.
4	Le persone interessate devono comprovare di soddisfare una delle condizioni
summenzionate. La Segreteria di Stato della migrazione (SEM) emana le istruzioni
necessarie.
5	Le decisioni delle autorità competenti possono essere eseguite immediatamente. Si
applica per analogia l'articolo 65 LStrI. La decisione su opposizione della SEM può
essere impugnata entro 30 giorni dalla notificazione. Il ricorso non ha effetto so-
spensivo.
6	Si applicano per analogia le disposizioni penali dell'articolo 115 LStrI. In caso di
violazione delle disposizioni in materia d'entrata può inoltre essere pronunciato un
divieto d'entrata.
7	Può inoltre essere rifiutata l'entrata di stranieri attraverso le frontiere esterne dello
spazio Schengen negli aeroporti se non è soddisfatta nessuna delle condizioni di cui
al capoverso 1. Il DFGP, sentiti il DFI e il DFAE, determina per quali Paesi o regio-
ni a rischio il provvedimento è necessario. In questo caso i capoversi 5 e 7 si appli-
cano per analogia.
Art. 5	Ammissione all'esercizio di un'attività lucrativa per stranieri
che non beneficiano della libera circolazione
Per gli stranieri che non rientrano nel campo d'applicazione dell'ALC5 o della
Convenzione AELS6 l'ammissione per un soggiorno con attività lucrativa non è
subordinata a considerazioni di protezione della salute pubblica se sono adempiute le
condizioni d'ammissione della LStrI7 e:
a.	sono adempiute le condizioni di cui all'articolo 4 capoverso 1 lettera f o g;
b.	la domanda di ammissione è stata approvata prima del 19 marzo 2020, ma
non è stato possibile rilasciare il permesso d'entrata, il visto o l'assicura-
zione del permesso in seguito alle misure previste dalla presente ordinanza;
c.	la domanda del datore di lavoro è stata depositata prima del 19 marzo 2020;
oppure
d.	l'ammissione riguarda l'esercizio di un'attività lucrativa che:
1. rientra nell'interesse pubblico predominante, in particolare nel settore
dell'approvvigionamento economico del Paese,
2. risponde a un'urgente necessità economica, o
3.	si svolge in un istituto di formazione o di formazione continua.
Art. 6 Ricongiungimento familiare
Non è subordinata a considerazioni di protezione della salute pubblica l'ammissione:
5
6
7
RS 0.142.112.681
RS 0.632.31
RS 142.20
3
818.101.24
Lotta contro le malattie
a.	ai fini del ricongiungimento familiare secondo gli articoli 42-45 e 85 capo-
verso 7 LStrI8;
b.	ai fini della procedura preparatoria al matrimonio o della procedura prelimi-
nare alla registrazione dell'unione domestica;
c.	di conviventi di cittadini svizzeri o di stranieri titolari di un permesso di di-
mora o di domicilio.
Art. 7	Ammissione in vista di una formazione o di una formazione continua
L'ammissione di stranieri che seguono una formazione o una formazione continua
secondo l'articolo 27 LStrI9 non è subordinata a considerazioni di protezione della
salute pubblica, a condizione che si tratti di una formazione o di una formazione
continua di durata superiore a 90 giorni.
Art. 8	Provvedimenti sanitari di confine
1	Sentiti il DFGP e il Dipartimento federale delle finanze (DFF), il DFI può imporre
a persone che provengono da un Paese o una zona a rischio e vogliono entrare in
Svizzera provvedimenti sanitari di confine secondo gli articoli 35 e 41 capoversi 2 e
4 della legge del 28 settembre 201210 sulle epidemie (LEp).
2	I provvedimenti sono elencati nell'allegato 2.
Art. 9	Disposizioni sul traffico transfrontaliero delle persone e delle merci
1	Il DFGP, sentiti il DFI, il Dipartimento federale dell'ambiente, dei trasporti,
dell'energia e delle comunicazioni (DATEC), il DFF e il DFAE, decide in merito a
restrizioni del traffico aereo di persone in provenienza da Paesi o regioni a rischio.
2	Può in particolare limitare il traffico delle persone a determinati voli, chiudere
singoli aerodromi di frontiera per il traffico di persone in provenienza da Paesi o
regioni a rischio o vietare del tutto il traffico in Svizzera di persone in provenienza
da Paesi o regioni a rischio.
3	Le restrizioni del traffico transfrontaliero delle persone sono elencate nell'alle-
gato 3.
Art. 10	Rilascio di visti
Il rilascio di visti Schengen, di visti nazionali e di permessi d'entrata a persone
provenienti da Paesi o regioni a rischio secondo l'allegato 1 è sospeso. Sono fatte
salve le domande di persone che sono ammesse secondo gli articoli 5 capoverso 1
lettere b-d oppure 6 o che adempiono le condizioni di cui all'articolo 4 capoverso 1
lettera f o g.
8 RS 142.20
9 RS 142.20
10 RS 818.101
4
Ordinanza 3 COVID-19
818.101.24
Sezione 3: Approvvigionamento di materiale medico importante
Art. 11 Definizione
1	Sono considerati materiale medico importante i medicamenti, i dispositivi medici e
i dispositivi di protezione importanti e urgentemente necessari per prevenire e com-
battere il coronavirus elencati nell'allegato 4.
2	L'Ufficio federale della sanità pubblica (UFSP) è responsabile dell'elenco e,
sentito il Gruppo di lavoro interdipartimentale materiale medico di cui all'articolo 12
e il Laboratorio Spiez, lo aggiorna costantemente.
3	Definisce il fabbisogno e l'impiego del materiale da acquistare. Sulla base di
queste prescrizioni, l'UFSP stabilisce le quantità necessarie di volta in volta coin-
volgendo:
a.	il Gruppo di lavoro interdipartimentale materiale medico: per i principi attivi
e i medicamenti, i dispositivi medici, i dispositivi di protezione personale o
altri dispositivi;
b.	il Laboratorio Spiez: per i test della COVID-19 e i relativi reagenti.
Art. 12 Gruppo di lavoro interdipartimentale materiale medico
1	Il Gruppo di lavoro interdipartimentale materiale medico è costituito da rappresen-
tanti di almeno le seguenti unità amministrative:
a. UFSP;
b. settore Agenti terapeutici dell'organizzazione dell'approvvigionamento eco-
nomico del Paese;
c.	Istituto svizzero per gli agenti terapeutici (Swissmedic);
d.	Centrale nazionale d'allarme (CENAL);
e.	Organo di coordinamento sanitario (OCSAN) in rappresentanza della Ge-
stione delle risorse della Confederazione (ResMaB);
f.	Farmacia dell'esercito;
g.	Servizio sanitario coordinato (SSC).
2	Il gruppo di lavoro è diretto dal delegato del Consiglio federale per il SSC.
Art. 13	Obbligo di notifica
1	I Cantoni sono tenuti a notificare su richiesta al SSC le scorte attuali di materiale
medico importante delle loro strutture sanitarie.
2	I laboratori, nonché i fabbricanti e i distributori di dispositivi medico-diagnostici in
vitro («test COVID-19») sono tenuti a notificare regolarmente al Laboratorio Spiez
le loro scorte attuali di questi test.
3	Il SSC può richiedere alle aziende che stoccano materiale medico importante
informazioni sulle loro scorte.
5
818.101.24
Lotta contro le malattie
Art. 14 Acquisto di materiale medico importante
1	Per sostenere l'approvvigionamento dei Cantoni e delle loro strutture sanitarie, di
organizzazioni di utilità pubblica (p. es. la Croce Rossa Svizzera) e di terzi (p. es. la-
boratori, farmacie) può essere acquistato materiale medico importante se gli usuali
canali di acquisto non permettono di coprire il fabbisogno.
2	L'indisponibilità di materiale medico importante è determinata in base ai dati
trasmessi secondo l'articolo 13.
3	Per l'acquisto di materiale medico importante secondo il capoverso 1 è competen-
te, su incarico dell'UFSP, la Farmacia dell'esercito.
4	Le autorità competenti possono incaricare terzi dell'acquisto di materiale medico
importante.
5	Nell'acquisto di materiale medico importante, la Farmacia dell'esercito può assu-
mere rischi calcolabili e derogare alle istruzioni vigenti e alla legge federale del 7
ottobre 200511 sulle finanze della Confederazione per quanto riguarda i rischi,
concedendo per esempio acconti senza garanzie o copertura dei rischi valutari.
6	La Farmacia dell'esercito gestisce, su incarico del Gruppo di lavoro interdiparti-
mentale materiale medico, il materiale medico importante acquistato.
Art. 15	Attribuzione di materiale medico importante
1	Se necessario, i Cantoni presentano una domanda di attribuzione al SSC.
2	L'attribuzione è continua ed è determinata in base alla situazione di approvvigio-
namento e al numero di casi aggiornato nei singoli Cantoni.
3	Il SSC può, sentito il Gruppo di lavoro interdipartimentale materiale medico,
attribuire materiale medico importante a Cantoni, organizzazioni di utilità pubblica e
terzi.
4	Per l'attribuzione di dispositivi medico-diagnostici in vitro («test COVID-19») è
competente il Laboratorio Spiez, d'intesa con l'UFSP. L'attribuzione riguarda, se
necessario, tutti i test disponibili in Svizzera.
Art. 16	Fornitura e distribuzione di materiale medico importante
1	La Confederazione o terzi da essa incaricati provvedono a fornire ai servizi di
consegna centrali dei Cantoni il materiale medico importante acquistato secondo
l'articolo 14. In casi eccezionali, la Confederazione può, d'intesa con i Cantoni,
fornire il materiale direttamente alle strutture e alle organizzazioni aventi diritto.
2	Per il materiale che non è fornito direttamente ai beneficiari, i Cantoni designano
servizi di consegna cantonali e li notificano alle autorità federali competenti.
3	Se necessario, provvedono rapidamente all'ulteriore distribuzione sul proprio
territorio del materiale medico importante fornito.
11 RS 611.0
6
Ordinanza 3 COVID-19
818.101.24
Art. 17 Commercializzazione diretta da parte della Confederazione
La Confederazione può distribuire il materiale medico importante contro pagamento
sul mercato, direttamente o tramite terzi.
Art. 18 Spese
1	Le spese per l'acquisto di materiale medico importante sono anticipate dalla Con-
federazione se l'acquisto è effettuato da quest'ultima.
2	I Cantoni, le organizzazioni di utilità pubblica e terzi rimborsano alla Confedera-
zione il più rapidamente possibile le spese per l'acquisto del materiale medico
importante fornito loro e acquistato dalla Confederazione conformemente all'artico-
lo 14 capoverso 1.
3	La Confederazione assume le spese di fornitura ai Cantoni del materiale medico
importante acquistato.
4	I Cantoni assumono le spese per l'ulteriore distribuzione sul loro territorio del
materiale medico importante.
Art. 19 Confisca
1	Se l'approvvigionamento di materiale medico importante non può essere garantito,
il DFI può, su proposta del Gruppo di lavoro interdipartimentale materiale medico,
obbligare singoli Cantoni o strutture sanitarie pubbliche che dispongono di sufficien-
ti scorte di medicamenti secondo l'allegato 4 numero 1 a fornire ad altri Cantoni o
ad altre strutture sanitarie una parte delle loro scorte. Le spese per la fornitura e il
materiale sono fatturate, al prezzo d'acquisto, dai Cantoni o dalle strutture sanitarie
direttamente ai beneficiari.
2	Conformemente al capoverso 1, il DFI può, su proposta del Gruppo di lavoro
interdipartimentale materiale medico, disporre la confisca di materiale medico
importante disponibile nelle aziende. La Confederazione versa un indennizzo pari al
prezzo d'acquisto.
Art. 20 Fabbricazione
1	Se l'approvvigionamento di materiale medico importante non può essere garantito
altrimenti, il Consiglio federale può, su proposta del Gruppo di lavoro interdiparti-
mentale materiale medico, obbligare i fabbricanti a produrre materiale medico
importante, a priorizzare la produzione di questo materiale o ad aumentarla.
2	La Confederazione può erogare contributi per le produzioni secondo il capover-
so 1, se il fabbricante subisce uno svantaggio finanziario a causa del cambiamento di
produzione o dell'annullamento di mandati privati.
Art. 21	Deroghe all'obbligo di omologazione dei medicamenti
1 I medicamenti contenenti i principi attivi elencati nell'allegato 5 fabbricati per il
trattamento dei pazienti affetti da COVID-19 possono, dopo che è stata presentata
una domanda di omologazione per un medicamento contenente uno di questi princi-
7
818.101.24
Lotta contro le malattie
pi attivi, essere immessi in commercio senza omologazione finché Swissmedic non
ha emanato una decisione in merito al rilascio dell'omologazione. Nel quadro
dell'esame delle domande di omologazione, sulla base di un'analisi dei rischi e dei
benefici Swissmedic può, per questi medicamenti, autorizzare deroghe alle vigenti
disposizioni del diritto in materia di agenti terapeutici.
2 Le modifiche all'omologazione di un medicamento omologato in Svizzera, conte-
nente uno dei principi attivi elencati nell'allegato 4 numero 1, impiegato in Svizzera
per prevenire e combattere il coronavirus, possono essere attuate immediatamente
dopo che è stata presentata una corrispondente domanda. Sulla base di un'analisi dei
rischi e dei benefici Swissmedic può, per queste modifiche, autorizzare deroghe alle
vigenti disposizioni del diritto in materia di agenti terapeutici.
3	L'UFSP aggiorna costantemente l'elenco di cui all'allegato 5 dopo consultazione
di Swissmedic.
4	Sulla base di un'analisi dei rischi e dei benefici Swissmedic può, per i medicamenti
impiegati in Svizzera per prevenire e combattere il coronavirus, autorizzare deroghe
al processo di fabbricazione approvato nel quadro del rilascio dell'omologazione.
Fissa i criteri in base ai quali il responsabile tecnico può emanare la decisione di
liberazione sul mercato anticipata dei medicamenti impiegati in Svizzera per preve-
nire e combattere il coronavirus.
Art. 22	Deroghe alle disposizioni sull'importazione di medicamenti
1 I farmacisti a cui incombe la responsabilità farmaceutica di una farmacia ospeda-
liera possono importare medicamenti non omologati contenenti i principi attivi
elencati nell'allegato 5 per il trattamento dei pazienti affetti da COVID-19.
L'incarico di importare tali medicamenti può essere conferito a un'azienda titolare di
un'autorizzazione di commercio all'ingrosso o d'importazione.
2 L'importazione deve essere notificata a Swissmedic entro 10 giorni dalla ricezione
delle merci.
3	Per prevenire e combattere il coronavirus in Svizzera Swissmedic può autorizzare,
per un periodo limitato, l'immissione in commercio di un medicamento per supplire
a una temporanea indisponibilità di un medicamento identico omologato in Svizzera,
a condizione che in Svizzera non sia disponibile e omologato nessun medicamento
sostanzialmente equivalente.
Art. 23	Deroghe per i dispositivi medici
1 Swissmedic può, su richiesta, autorizzare l'immissione in commercio e la messa in
esercizio di dispositivi medici non sottoposti a una procedura di valutazione della
conformità secondo l'articolo 10 dell'ordinanza del 17 ottobre 200112 relativa ai
dispositivi medici (ODmed) se il loro impiego per prevenire e combattere il corona-
virus in Svizzera è nell'interesse della salute pubblica oppure della sicurezza o della
salute dei pazienti e se, tenendo conto dello scopo a cui sono destinati, ne sono
12 RS 812.213
8
Ordinanza 3 COVID-19
818.101.24
dimostrati in misura sufficiente l'adempimento delle esigenze fondamentali, nonché
l'efficacia e la prestazione.
2 Nel quadro della ponderazione dei rischi secondo il capoverso 1, Swissmedic tiene
conto in particolare del fabbisogno d'acquisto stabilito dall'UFSP per prevenire e
combattere il coronavirus in Svizzera.
3	L'autorizzazione è concessa a chi immette in commercio i dispositivi medici in
Svizzera oppure all'istituzione o alla struttura sanitaria richiedente. L'autorizzazione
può essere concessa a tempo determinato e subordinata a oneri o condizioni.
4	Le mascherine facciali che non sono state sottoposte a una procedura di valutazio-
ne della conformità secondo l'articolo 10 ODmed possono essere immesse in com-
mercio senza autorizzazione secondo il capoverso 1 se:
a. sono immesse in commercio esclusivamente per un uso non medico; e
b. sono espressamente contrassegnate per un uso non medico.
5	Le mascherine facciali immesse in commercio secondo il capoverso 4 non devono
essere usate negli ospedali o negli studi medici per il contatto diretto con i pazienti.
6	Restano in vigore gli obblighi di sorveglianza sui dispositivi secondo l'ODmed, in
particolare gli obblighi di raccolta e di notifica degli eventi gravi.
Art. 24 Deroghe per i dispositivi di protezione individuale
1 Per i dispositivi di protezione individuale di cui all'allegato 4 numero 3, fabbricati
e immessi in commercio in Svizzera oppure importati e messi in commercio in
Svizzera, è possibile derogare ai principi e alle procedure per la valutazione della
conformità secondo l'articolo 3 capoverso 2 dell'ordinanza del 25 ottobre 201713 sui
DPI (ODPI) se il loro impiego per prevenire e combattere il coronavirus in Svizzera
è nell'interesse della salute pubblica oppure della sicurezza o della salute dei pazien-
ti.
2 Sono ammesse deroghe secondo il capoverso 1 se è garantito un livello di sicurez-
za adeguato conformemente ai requisiti legali previsti dall'ODPI e se la fabbricazio-
ne avviene secondo:
a. una norma europea armonizzata con procedura di valutazione della confor-
mità in corso;
b. una norma menzionata nelle direttive dell'OMS; o
c.	un'altra norma non europea o un'altra soluzione tecnica.
3	Gli organi di controllo che, secondo l'articolo 3 dell'ordinanza del DEFR del
18 giugno 201014 concernente l'esecuzione della sorveglianza del mercato secondo
la sezione 5 dell'ordinanza sulla sicurezza dei prodotti, sono responsabili dei DPI di
cui all'allegato 4 numero 3 controllano e autorizzano soluzioni tecniche specifiche
secondo il capoverso 2.
13 RS 930.115
14 RS 930.111.5
9
818.101.24
Lotta contro le malattie
Capitolo 3: Assistenza sanitaria
Art. 25 Ospedali e cliniche
1 I Cantoni assicurano che nel settore stazionario degli ospedali e delle cliniche siano
disponibili capacità sufficienti (segnatamente posti letto e personale specializzato)
per i pazienti affetti da COVID-19 e per altri esami e trattamenti urgenti dal punto di
vista medico, in particolare nei reparti di cure intense e di medicina interna generale.
2 Possono a tal fine obbligare gli ospedali e le cliniche a:
a. mettere a disposizione o tenere a disposizione su richiesta le loro capacità
nel settore stazionario; e
b. limitare o sospendere gli esami e i trattamenti medici non urgenti.
3	Gli ospedali e le cliniche devono provvedere affinché nei settori ambulatoriale e
stazionario sia garantito l'approvvigionamento di medicamenti per i pazienti affetti
da COVID-19 e per altri esami e trattamenti urgenti dal punto di vista medico.
Art. 26	Assunzione delle spese per le analisi di biologia molecolare e
sierologiche
1 Se le spese per le analisi di biologia molecolare e sierologiche per il Sars-CoV-2 su
persone sintomatiche, che soddisfano i criteri clinici secondo i criteri di sospetto, di
prelievo di campioni e di dichiarazione dell'UFSP del 22 giugno 202015, non sono
rimborsate secondo la legge federale del 18 marzo 199416 sull'assicurazione malat-
tie e la legge federale del 20 marzo 198117 18 sull'assicurazione contro gli infortuni, le
analisi valgono come visite mediche ordinate secondo l'articolo 31 capoverso 1 e 36
LEp18.
2 In questi casi i costi sono assunti dal Cantone in cui la persona interessata è domi-
ciliata, secondo l'articolo 71 lettera a LEp.
Capitolo 4: Assemblee di società
Art. 27
1 In caso di assemblee di società, l'organizzatore può disporre, a prescindere dal
numero previsto di partecipanti e senza osservare il termine di convocazione, che i
partecipanti esercitino i loro diritti soltanto:
a. per scritto o in forma elettronica; o
15 Consultabile su www.ufsp.admin.ch > Malattie > Combattere le malattie infettive >
Sistemi di dichiarazione per malattie infettive > Malattie infettive a dichiarazione obbliga-
toria > Formulari per la dichiarazione.
16 RS 832.10
17 RS 832.20
18 RS 818.101
10
Ordinanza 3 COVID-19
818.101.24
b. mediante un rappresentante indipendente designato dall'organizzatore.
2 L'organizzatore decide durante il termine di cui all'articolo 29 capoverso 3. La
disposizione deve essere comunicata per scritto o pubblicata in forma elettronica al
più tardi quattro giorni prima della manifestazione.
Capitolo 5: Disposizioni finali
Art. 28 Abrogazione di un altro atto normativo
L'ordinanza 2 COVID-19 del 13 marzo 202019 è abrogata.
Art. 29	Entrata in vigore e durata di validità
1 La presente ordinanza entra in vigore il 22 giugno 2020 alle ore 00.00.
2 Fatto salvo il capoverso 3, si applica fino al 13 settembre 2020.
3	L'articolo 27 si applica fino al 31 agosto 2020.
[RU 2020 773 783 841 863 867 1059 1065 1101 1131 1137 1155 1199 1245 1249 1333
1401 1501 1505 1585 1751 1815 1823 1835 2097 2099 2213]
19
11
818.101.24
Lotta contro le malattie
Allegato 1
(art. 3 cpv. 2, art. 10)
Elenco dei Paesi e delle regioni a rischio
Tutti gli Stati al di fuori dello spazio Schengen (traffico aereo)
12
Ordinanza 3 COVID-19
818.101.24
Allegato 2
(art. 8 cpv. 2)
Provvedimenti sanitari di confine
13
818.101.24
Lotta contro le malattie
Allegato 3
(art. 9 cpv. 3)
Restrizioni del traffico transfrontaliero delle persone
14
Ordinanza 3 COVID-19
818.101.24
Allegato 4
(art. 11 cpv. 1, 19 cpv. 1, 21 cpv. 2, 24 cpv. 1 e 3)
Elenco dei medicamenti, dei dispositivi medici e dei dispositivi
di protezione importanti (materiale medico importante)
1.	Principi attivi nonché medicamenti contenenti i principi attivi
elencati
1.	Lopinavir/Ritonavir
2.	Idrossiclorochina
3.	Tocilizumab
4.	Remdesivir
5.	Propofol
6.	Midazolam
7.	Chetamina
8.	Desmedetomidina
9.	Etomidato
10.	Sufentanil
11.	Remifentanyl
12.	Bromuro di rocuronio
13.	Atracurio besilato
14.	Sussametonio
15.	Cisatracurio
16.	Noradrenalina
17.	Adrenalina
18.	Insulina
19.	Fentanyl
20.	Eparina
21.	Morfina
22.	Lorazepam
23.	Azitromicina
24.	Amoxicillina-acido clavulanico
25.	Piperacillina/Tazobactam
26.	Meropenem
27.	Imipenem/Cilastatina
28.	Cefuroxima
15
818.101.24
Lotta contro le malattie
29.	Ceftriaxone
30.	Amikacina
31.	Posaconazolo
32.	Vaccino contro la COVID-19
33.	Vaccino antinfluenzale
34.	Vaccini contro le polmoniti batteriche (Prevenar 13 e Pneumovax 23)
35.	Gas medicinali
2.	Dispositivi medici
1.	Respiratori
2.	Apparecchi di monitoraggio per la medicina intensiva
3.	Dispositivi medico-diagnostici in vitro («test COVID-19»)
4.	Mascherine chirurgiche / Mascherine da sala operatoria
5.	Guanti chirurgici / Guanti per visita medica
6.	Ossigeno medicinale
7.	Soluzioni per infusioni
3.	Dispositivi di protezione individuale e altri dispositivi
1.	Mascherine igieniche
2.	Mascherine di protezione
3.	Guanti monouso
4.	Camici protettivi
5.	Indumenti protettivi
6.	Occhiali protettivi
7.	Disinfettanti per le mani
8.	Disinfettanti per le superfici
9.	Articoli d'igiene per la medicina intensiva (p. es. traverse assorbenti, pannolini
per incontinenza, collettori rettali, articoli per l'igiene del cavo orofaringeo)
16
Ordinanza 3 COVID-19
818.101.24
Allegato 5
(art. 21 cpv. 1 e 3, 22 cpv. 1)
Elenco dei principi attivi per il trattamento della COVID-19
1.	Idrossiclorochina
2.	Lopinavir/Ritonavir
3.	Remdesivir
4.	Tocilizumab somm. intravenosa in mg
17
818.101.24
Lotta contro le malattie
18