Förordning
om ändring i förordningen (2020:246) om statligt stöd för 
kulturevenemang som har ställts in eller skjutits upp med 
anledning av spridningen av sjukdomen covid-19
Utfärdad den 18 februari 2021
Regeringen föreskriver att 4 och 6 §§ förordningen (2020:246) om statligt 
stöd för kulturevenemang som har ställts in eller skjutits upp med anledning 
av spridningen av sjukdomen covid-19 ska ha följande lydelse.
4 §
1
 Stöd enligt denna förordning får endast lämnas i enlighet med 
Europeiska kommissionens beslut den 22 april 2020 i ärende SA.57051 
(2020/N) och den 15 februari 2021 i ärende SA.60323 (2021/N).
6 §
2
 Förutsättningar för stöd är att evenemanget 
1. har ställts in eller skjutits upp på grund av att det omfattas av de
föreskrifter om förbud mot att hålla allmänna sammankomster och offentliga 
tillställningar som regeringen eller en länsstyrelse har meddelat för att 
motverka spridningen av sjukdomen covid-19, 
2. har anordnats för allmänheten eller allmänheten skulle ha haft tillträde
till det, 
3. har offentliggjorts eller fastställts i en plan för verksamheten, och
4. skulle ha hållits mellan 1 oktober och 31 december 2020 och inte har
hållits under denna period.
1. Denna förordning träder i kraft den 4 mars 2021.
2. Äldre föreskrifter gäller fortfarande för stöd som avser tid före den
1 oktober 2020.
På regeringens vägnar
PER OLSSON FRIDH
Helena Swenzén
(Kulturdepartementet)
