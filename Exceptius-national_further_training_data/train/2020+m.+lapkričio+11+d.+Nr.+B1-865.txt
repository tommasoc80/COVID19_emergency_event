


VALSTYBINĖS MAISTO IR VETERINARIJOS TARNYBOS
DIREKTORIUS

ĮSAKYMAS 
DĖL LAIKINO UŽDRAUDIMO ĮVEŽTI AUDINES Į LIETUVOS RESPUBLIKĄ IŠ ŠALIŲ, KURIOSE ESANČIUOSE AUDINIŲ ŪKIUOSE NUSTATYTA KORONAVIRUSO INFEKCIJA (COVID-19 LIGA) 

2020 m. lapkričio 11 d. Nr. B1-865
Vilnius

Vadovaudamasis Lietuvos Respublikos veterinarijos įstatymo 6 straipsnio 1 dalies 6 punktu, 2017 m. kovo 15 d. Europos Parlamento ir Tarybos reglamento (ES) 2017/625 dėl oficialios kontrolės ir kitos oficialios veiklos, kuri vykdoma siekiant užtikrinti maisto ir pašarų srities teisės aktų bei gyvūnų sveikatos ir gerovės, augalų sveikatos ir augalų apsaugos produktų taisyklių taikymą, kuriuo iš dalies keičiami Europos Parlamento ir Tarybos reglamentai (EB) Nr. 999/2001, (EB) Nr. 396/2005, (EB) Nr. 1069/2009, (EB) Nr. 1107/2009, (ES) Nr. 1151/2012, (ES) Nr. 652/2014, (ES) 2016/429 ir (ES) 2016/2031, Tarybos reglamentai (EB) Nr. 1/2005 ir (EB) Nr. 1099/2009 bei Tarybos direktyvos 98/58/EB, 1999/74/EB, 2007/43/EB, 2008/119/EB ir 2008/120/EB, ir kuriuo panaikinami Europos Parlamento ir Tarybos reglamentai (EB) Nr. 854/2004 ir (EB) Nr. 882/2004, Tarybos direktyvos 89/608/EEB, 89/662/EEB, 90/425/EEB, 91/496/EEB, 96/23/EB, 96/93/EB ir 97/78/EB bei Tarybos sprendimas 92/438/EEB (Oficialios kontrolės reglamentas), 138 straipsnio 2 dalies d punktu, atsižvelgdamas į epizootinę situaciją audinių ūkiuose, esančiuose kai kuriose Europos Sąjungos ir trečiosiose šalyse, bei į Danijos vyriausiojo veterinarijos pareigūno 2020 m. lapkričio 5 d. pateiktą informaciją apie COVID-19 ligos paplitimą Danijos audinių ūkiuose, kurioje taip pat nurodoma ir apie SARS-COV-2 viruso mutacijas, sukeliančias pavojų ne tik gyvūnų, bet ir žmonių sveikatai, ir siekdamas užkirsti kelią COVID-19 ligos sukėlėjui išplisti ir patekti į Lietuvos Respublikos audinių ūkius:
1. L a i k i n a i  u ž d r a u d ž i u į Lietuvos Respubliką įvežti audines iš šalių, kuriose esančiuose audinių ūkiuose nustatyti COVID-19 ligos protrūkiai.
2. P a v e d u:
2.1 įsakymo vykdymą Valstybinės maisto ir veterinarijos tarnybos (toliau – VMVT) departamentams;
2.2. įsakymo vykdymo kontrolę VMVT direktoriaus pavaduotojams pagal administruojamą sritį.



Direktorius	Darius Remeika

