
LIETUVOS RESPUBLIKOS SVEIKATOS APSAUGOS MINISTRAS 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. KOVO 18 D. SPRENDIMO NR. V-437 „DĖL LABORATORINIŲ TYRIMŲ DĖL COVID-19 LIGOS (KORONAVIRUSO INFEKCIJOS) DIAGNOSTIKOS UŽSAKYMŲ IR ATSAKYMŲ PATEIKIMO Į ELEKTRONINĘ SVEIKATOS PASLAUGŲ IR BENDRADARBIAVIMO INFRASTRUKTŪROS INFORMACINĘ SISTEMĄ“ PAKEITIMO

2020 m. gruodžio 18 d. Nr. V-2937
Vilnius


P a k e i č i u Lietuvos Respublikos sveikatos apsaugos ministro, valstybės lygio ekstremaliosios situacijos valstybės operacijų vadovo 2020 m. kovo 18 d. sprendimą Nr. V-437 „Dėl laboratorinių tyrimų dėl COVID-19 ligos (koronaviruso infekcijos) diagnostikos užsakymų ir atsakymų pateikimo į Elektroninę sveikatos paslaugų ir bendradarbiavimo infrastruktūros informacinę sistemą“:
1.	Pakeičiu 1 punktą ir jį išdėstau taip:
„1. Visi laboratorinių tyrimų užsakymai dėl COVID-19 ligos (koronaviruso infekcijos) diagnostikos į Elektroninę sveikatos paslaugų ir bendradarbiavimo infrastruktūros informacinę sistemą (toliau – ESPBI IS) forma E200 pateikiami ne vėliau, nei ėminys išsiunčiamas į laboratoriją.“
2.	Pakeičiu 2 punkto pirmąją pastraipą ir ją išdėstau taip:
„2. Visi laboratorinių tyrimų atsakymai dėl COVID-19 ligos (koronaviruso infekcijos) diagnostikos pateikiami į ESPBI IS forma E200-a ir pasirašomi per 24 val. nuo ėminių gavimo, pirmenybę teikiant teigiamų rezultatų suvedimui. Esant laikiniems ESPBI IS sutrikimams:“.
3.	Pakeičiu 3 punktą ir jį išdėstau taip:
„3. Asmens sveikatos priežiūros įstaigos, kurios teikia mokamas ėminių COVID-19 ligos (koronaviruso infekcijos) nustatymo laboratoriniams tyrimams atlikti paėmimo ir šių tyrimų atlikimo paslaugas, užregistravusios paciento apsilankymą laboratoriniam tyrimui dėl COVID-19 ligos (koronaviruso infekcijos) diagnostikos, privalo į ESPBI IS pateikti paciento telefono numerį ir  teikdamos formą E200 į ESPBI IS lauke „Registracijos kodas“ nurodyti, kad tai yra mokamas tyrimas, tyrimui suteikiant kodą, kuris prasidėtų taip: „Mokamas-xxxxx“.“



Sveikatos apsaugos ministras, valstybės lygio
ekstremaliosios situacijos valstybės operacijų vadovas	Arūnas Dulkys
