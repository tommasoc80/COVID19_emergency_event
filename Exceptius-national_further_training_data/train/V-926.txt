LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 17 D. SPRENDIMO NR. V-902 „DĖL NEMENČINĖS GYVENTOJŲ IŠTYRIMO DĖL COVID-19 LIGOS (KORONAVIRUSO INFEKCIJOS)“ PAKEITIMO 

2020 m. balandžio  20  d. Nr. V-926
Vilnius


P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 17 d. sprendimą Nr. V-902 „Dėl Nemenčinės gyventojų ištyrimo dėl COVID-19 ligos (koronaviruso infekcijos)“:
1. Pakeičiu 1.1 papunktį ir jį išdėstau taip:
„1.1. organizuoti laboratorinių tyrimų dėl COVID-19 ligos (koronaviruso infekcijos) atlikimą pagal Nacionalinio visuomenės sveikatos centro prie Sveikatos apsaugos ministerijos (toliau – NVSC) nurodymus:
1.1.1. suaugusiems Nemenčinės miesto gyventojams;
1.1.2. įmonių, įstaigų ir organizacijų, esančių Nemenčinės mieste, darbuotojams;
1.1.3. visiems su protrūkiu Nemenčinės mieste susijusiems asmenims, nepriklausomai nuo jų gyvenamosios ar darbo vietos.“
2. Pakeičiu 1.4 papunktį ir jį išdėstau taip:
„1.4. užtikrinti statistinių duomenų kaupimą ir pateikimą NVSC.“
3. Pakeičiu 6 punktą ir jį išdėstau taip:
„6. NVSC taikyti asmenims (ligoniams, asmenims, įtariamiems, kad serga, turėjusiems sąlytį), kurie atsisako ištyrimo dėl COVID-19 ligos (koronaviruso infekcijos), būtinąjį hospitalizavimą ir (ar) būtinąjį izoliavimą vadovaujantis Lietuvos Respublikos žmonių užkrečiamųjų ligų profilaktikos ir kontrolės įstatymo nustatyta tvarka.“


Sveikatos apsaugos ministras – valstybės lygio
ekstremaliosios situacijos valstybės operacijų vadovas		Aurelijus Veryga
