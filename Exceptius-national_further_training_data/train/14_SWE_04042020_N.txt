Förordning
om studiestöd vid spridning av viss smitta
Utfärdad den 3 april 2020
Regeringen föreskriver1
följande.
Inledande bestämmelser
1 § Denna förordning innehåller bestämmelser om studiestöd i form av 
studiehjälp, studiemedel och studiestartsstöd vid ledighet som har samband 
med åtgärder för att förhindra spridningen av det virus som orsakar covid19.
Förordningen är meddelad med stöd av 8 kap. 7 § regeringsformen.
2 § Bestämmelserna i denna förordning ansluter till 
– 2 kap. 10 § studiestödslagen (1999:1395) i fråga om 3 §,
– 3 kap. 24 § studiestödslagen i fråga om 4 och 6 §§,
– 24 § lagen (2017:527) om studiestartsstöd i fråga om 5 §, och
– 4 kap. 23 § studiestödslagen i fråga om 7 §.
Fortsatt studiestöd vid viss ledighet 
Studiehjälp
3 § En studerande som studerar med studiehjälp enligt studiestödslagen 
(1999:1395) i Sverige eller utomlands har rätt att behålla studiehjälpen vid 
ledighet som har samband med åtgärder för att förhindra spridningen av det 
virus som orsakar covid-19 och som innebär att den studerande saknar 
möjlighet att bedriva sina studier på grund av
1. att en läroanstalt inte kan erbjuda utbildning, eller
2. andra omständigheter som den studerande inte kan råda över.
Studiemedel
4 § En studerande som studerar med studiemedel enligt studiestödslagen 
(1999:1395) i Sverige eller utomlands har rätt att behålla beviljade studiemedel vid ledighet som har samband med åtgärder för att förhindra spridningen av det virus som orsakar covid-19 och som innebär att den studerande 
saknar möjlighet att bedriva sina studier på grund av
1. att en läroanstalt inte kan erbjuda utbildning, eller
2. andra omständigheter som den studerande inte kan råda över.
En studerande får vid sådan ledighet som avses i första stycket även
beviljas merkostnadslån enligt 3 kap. 13–13 c §§ studiestödsförordningen 
(2000:655).
Studiestartsstöd SFS 2020:201
5 § En studerande som studerar med studiestartsstöd enligt lagen 
(2017:527) om studiestartsstöd har rätt att behålla beviljat stöd vid ledighet 
som har samband med åtgärder för att förhindra spridningen av det virus 
som orsakar covid-19 och som innebär att den studerande saknar möjlighet 
att bedriva sina studier på grund av
1. att en läroanstalt inte kan erbjuda utbildning, eller
2. andra omständigheter som den studerande inte kan råda över.
Undantag från krav på läkarintyg
6 § Kravet på läkarintyg enligt 3 kap. 32 b § andra stycket studiestödsförordningen (2000:655) och 13 § förordningen (2017:532) om studiestartsstöd 
för den som avstår från studier för tillfällig vård av barn ska inte tillämpas 
om situationen är sådan att ett läkarintyg inte hade krävts för rätt till tillfällig 
föräldrapenning enligt socialförsäkringsbalken.
Avskrivning av studielån
7 § Studielån för en sådan kalendervecka där den studerande har saknat
möjlighet att bedriva sina studier enligt 4 § ska inte betalas tillbaka, om 
minst 50 procent av studierna inte har kunnat bedrivas. 
Rätt att meddela föreskrifter
8 § Centrala studiestödsnämnden får meddela de föreskrifter som behövs 
för verkställigheten av denna förordning.
1. Denna förordning träder i kraft den 7 april 2020.
2. Förordningen ska dock tillämpas för tid från och med den 1 januari
2020.
På regeringens vägnar
MATILDA ERNKRANS
Eva Lenberg
(Utbildningsdepartementet