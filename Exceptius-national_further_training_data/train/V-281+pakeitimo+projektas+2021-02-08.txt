


LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. KOVO 4 D. ĮSAKYMO NR. V-281 „DĖL SVEIKATOS PRIEŽIŪROS PASLAUGŲ DĖL COVID-19 LIGOS (KORONAVIRUSO INFEKCIJOS) ORGANIZAVIMO TVARKOS APRAŠO PATVIRTINIMO“ PAKEITIMO

2021 m. vasario 11 d. Nr. V-270
Vilnius


P a k e i č i u  Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašą, patvirtintą Lietuvos Respublikos sveikatos apsaugos ministro 2020 m. kovo 4 d. įsakymu Nr. V-281 „Dėl Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašo patvirtinimo“:
1.	Pakeičiu 18 punktą ir jį išdėstau taip:
„18. ASPĮ, valdydama personalo srautus, organizuoja sveikatos priežiūros specialistų darbą, atsižvelgdama į saugių darbo vietų užtikrinimą.“
2.	Pakeičiu 19 punktą ir jį išdėstau taip:
„19. ASPĮ, kuri teikia asmens sveikatos priežiūros paslaugas ne tik pacientams, kuriems diagnozuota COVID-19, suplanuoja ir atskiria zonas pacientams, kuriems diagnozuota COVID-19, ir pacientams, sergantiems kitomis ligomis.“ 
3.	Papildau 27 punktu:
„27. Planinių asmens sveikatos priežiūros paslaugų teikimo atnaujinimas organizuojamas vadovaujantis Aprašo 3 priede nurodytais kriterijais.“
4.	Buvusį 27 punktą laikau 28 punktu.
5.	Papildau 3 priedu (pridedama).



Sveikatos apsaugos ministras				Arūnas Dulkys


Sveikatos priežiūros paslaugų
dėl COVID-19 ligos (koronaviruso infekcijos) 
organizavimo tvarkos aprašo
3 priedas


PLANINIŲ ASMENS SVEIKATOS PRIEŽIŪROS PASLAUGŲ TEIKIMO ATNAUJINIMO KRITERIJAI

1. Planinių asmens sveikatos priežiūros paslaugų, kurių teikimo apimtys buvo sumažintos arba kurių teikimas buvo sustabdytas dėl paslaugų COVID-19 liga (koronaviruso infekcija) sergantiems pacientams teikimo (toliau – Planinės paslaugos), atnaujinimas pradedamas organizuoti, kai COVID-19 liga (koronaviruso infekcija) sergantiems pacientams gydyti skirtų lovų užimtumas regione 14 kalendorinių dienų iš eilės siekia 70 proc., o esant COVID-19 liga (koronaviruso infekcija) sergantiems pacientams gydyti skirtų lovų užimtumui 50 proc., planinių paslaugų teikimas atnaujinamas atsižvelgiant į šiuos kriterijus: 
1.1. epidemiologinę situaciją regione ir atitinkamoje regiono savivaldybėje. Vertinami šie rodikliai:
1.1.1. naujų COVID-19 ligos (koronaviruso infekcijos) atvejų skaičius regione ir jo dinamika;
1.1.2. naujų COVID-19 ligos (koronaviruso infekcijos) atvejų skaičius regiono savivaldybėse ir jo dinamika;
1.2. COVID-19 liga (koronaviruso infekcija) sergantiems pacientams gydyti skirtų lovų atitinkamoje asmens sveikatos priežiūros įstaigoje (toliau – ASPĮ) užimtumą. Vertinami šie rodikliai:
1.2.1. užimtų COVID-19 liga (koronaviruso infekcija) sergantiems pacientams gydyti skirtų lovų skaičius ir laisvų COVID-19 liga (koronaviruso infekcija) sergantiems pacientams gydyti skirtų lovų skaičius;
1.2.2. per parą stacionarizuojamų COVID-19 liga (koronaviruso infekcija) sergančių pacientų skaičius; 
1.2.3. per parą išrašomų iš stacionarinės ASPĮ COVID-19 liga (koronaviruso infekcija) sergančių pacientų skaičius;
1.2.4. per parą mirštančių COVID-19 liga (koronaviruso infekcija) sergančių pacientų skaičius;
1.3. stacionarinių asmens sveikatos priežiūros paslaugų atnaujinimo efektyvumą. Vertinamas šis rodiklis – atsisakoma COVID-19 liga (koronaviruso infekcija) sergantiems pacientams gydyti skirto ASPĮ padalinio (padalinys suprantamas taip, kaip nustatyta Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašo 1 priedo 4.1 ir 4.3 papunkčiuose;
1.4. asmens sveikatos priežiūros paslaugų kokybę. Vertinami šie rodikliai:
1.4.1. užtikrinama COVID-19 liga (koronaviruso infekcija) sergantiems pacientams teikiamų stacionarinių asmens sveikatos priežiūros paslaugų kokybė (sveikatos priežiūros paslaugoms teikti reikalinga infrastruktūra, personalas);
1.4.2. užtikrinama kitomis ligomis (ne COVID-19 liga (koronaviruso infekcija) sergantiems pacientams planuojamų atnaujinti asmens sveikatos priežiūros paslaugų kokybė (sveikatos priežiūros paslaugoms teikti reikalinga infrastruktūra, personalas);
1.5. asmens sveikatos priežiūros paslaugų atnaujinimo prioritetus. Vertinami šie rodikliai:
1.5.1. neatidėliotinos asmens sveikatos priežiūros paslaugos, kurių nesuteikus pacientui atsirastų būtinosios medicinos pagalbos poreikis arba labai pablogėtų jo būklė, teikiamos pagal ASPĮ teikiamų asmens sveikatos priežiūros paslaugų profilius;
1.5.2. specializuotas vieno profilio paslaugas teikiančios ASPĮ paslaugas teikia pagal teikiamų paslaugų profilį;
1.5.3. regione užtikrinamas visų lygių ir visų profilių asmens sveikatos priežiūros paslaugų teikimas;
1.6. asmens sveikatos priežiūros paslaugų atnaujinimo planavimą regioniniu principu. Sprendimą dėl asmens sveikatos priežiūros paslaugų atnaujinimo priima organizuojanti ASPĮ, aptarusi ir suderinusi su regiono ASPĮ. Vertinamas šis rodiklis: atitinkamoje regiono savivaldybėje nustatytų COVID-19 liga (koronaviruso infekcijos) židinių, protrūkių skaičius ir jų mastas.
2. Kai atitinkamoje regiono ASPĮ gydomi 1–5 COVID-19 liga (koronaviruso infekcija) sergantys pacientai, siekiant koncentruoti asmens sveikatos priežiūros paslaugų teikimą ir racionaliai naudoti sveikatos sistemos išteklius, jie perkeliami gydytis į kitą organizuojančios ASPĮ nurodytą jos veikimo teritorijoje esančią ASPĮ, išskyrus atvejus, kai dėl objektyvių priežasčių perkelti pacientų neįmanoma arba netikslinga.
3. Stacionarinių asmens sveikatos priežiūros paslaugų, kurių teikimo apimtys buvo sumažintos arba kurių teikimas buvo sustabdytas dėl paslaugų COVID-19 liga (koronaviruso infekcija) sergantiems pacientams organizavimo, atnaujinimas vykdomas tol, kol COVID-19 liga (koronaviruso infekcija) sergantys pacientai stacionare gydomi tik pagrindinėse ASPĮ, turinčiose infekcinių ligų padalinius, išskyrus atvejus, kai dėl objektyvių priežasčių tikslinga teikti stacionarines asmens sveikatos priežiūros paslaugas COVID-19 liga (koronaviruso infekcija) sergantiems pacientams ir kitoje atitinkamo regiono ASPĮ.
4. Sveikatos apsaugos ministerijos ir Valstybinės ligonių kasos prie Sveikatos apsaugos ministerijos interneto svetainėse skelbiami šalies ir regionų pasiekti Planinių paslaugų atnaujinimo rezultatai.

––––––––––––––




