DZIENNIK USTAW
RZECZYPOSPOLITEJ POLSKIEJ
Warszawa, dnia 25 listopada 2020 r.
Poz. 2087
ROZPORZĄDZENIE M INISTRA EDUK ACJ I I NAUK I 1)
z dnia 24 listopada 2020 r.
zmieniające rozporządzenie w sprawie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19
Na podstawie art. 30b ustawy z dnia 14 grudnia 2016 r. – Prawo oświatowe (Dz. U. z 2020 r. poz. 910 i 1378) zarządza się, co następuje:
§ 1. W rozporządzeniu Ministra Edukacji Narodowej z dnia 12 sierpnia 2020 r. w sprawie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19 (Dz. U. poz. 1389, 1830, 1859, 1870 i 1960) wprowadza się następujące zmiany: 1) w § 1a w ust. 1 we wprowadzeniu do wyliczenia wyrazy „29 listopada 2020 r.” zastępuje się wyrazami „3 stycznia
2021 r.”; 2) w § 2:
a) w ust. 3a wyrazy „ust. 3h” zastępuje się wyrazami „ust. 3h i 3j”, b) ust. 3h otrzymuje brzmienie:
„3h. W przypadku szkół prowadzących kształcenie zawodowe, centrów kształcenia zawodowego oraz placówek kształcenia ustawicznego dyrektor odpowiednio szkoły, centrum lub placówki może zorganizować zajęcia z zakresu praktycznej nauki zawodu w miejscu ich prowadzenia, w wybranych dniach tygodnia, w wymiarze nieprzekraczającym 10 godzin tygodniowo, o ile z programu nauczania zawodu lub programu nauczania danej formy pozaszkolnej nie wynika możliwość realizacji wybranych efektów kształcenia z wykorzystaniem metod i technik kształcenia na odległość.”, c) po ust. 3h dodaje się ust. 3i–3k w brzmieniu:
„3i. Zajęcia z zakresu praktycznej nauki zawodu, o których mowa w ust. 3h, mogą być prowadzone u pracodawców lub w indywidualnych gospodarstwach rolnych, o ile w podmiotach tych nie występują zdarzenia, które ze względu na aktualną sytuację epidemiologiczną mogą zagrozić zdrowiu uczniów.
3j. Przepisy ust. 3h i 3i stosuje się odpowiednio także do kształcenia praktycznego realizowanego w ramach kursu, o którym mowa w art. 117 ust. 1a pkt 5 ustawy z dnia 14 grudnia 2016 r. – Prawo oświatowe.
3k. W przypadku: 1) szkół podstawowych: sportowych, mistrzostwa sportowego, z oddziałami sportowymi i oddziałami mistrzo-
stwa sportowego, o których mowa w § 1a ust. 1 pkt 1,
1) Minister Edukacji i Nauki kieruje działem administracji rządowej – oświata i wychowanie, na podstawie § 1 ust. 2 pkt 1 rozporządzenia Prezesa Rady Ministrów z dnia 20 października 2020 r. w sprawie szczegółowego zakresu działania Ministra Edukacji i Nauki (Dz. U. poz. 1848).

Dziennik Ustaw

– 2 –

Poz. 2087

2) szkół ponadpodstawowych sportowych, szkół ponadpodstawowych mistrzostwa sportowego, oddziałów sportowych w szkołach ponadpodstawowych ogólnodostępnych i oddziałów mistrzostwa sportowego w szkołach ponadpodstawowych ogólnodostępnych, o których mowa w § 1a ust. 1 pkt 2
– zajęcia sportowe realizowane na podstawie programów szkolenia realizuje się w miejscu ich prowadzenia lub z wykorzystaniem metod i technik kształcenia na odległość, o których mowa w ust. 3a, wyłącznie w zakresie, w jakim z programu szkolenia wynika możliwość ich realizacji z wykorzystaniem tych metod i technik.”;
3) w § 2a w pkt 3 kropkę zastępuje się średnikiem i dodaje się pkt 4 w brzmieniu:
„4) branżowych szkół I stopnia – w odniesieniu do uczniów będących młodocianymi pracownikami w zakresie zajęć praktycznych realizowanych u pracodawców, o ile u pracodawcy nie występują zdarzenia, które ze względu na aktualną sytuację epidemiologiczną mogą zagrozić zdrowiu młodocianego pracownika.”;
4) w § 2b:
a) w ust. 1 wprowadzenie do wyliczenia otrzymuje brzmienie:
„Od dnia 30 listopada 2020 r. do dnia 3 stycznia 2021 r. na obszarze kraju ogranicza się funkcjonowanie publicznych i niepublicznych szkół i placówek artystycznych, które polega na zorganizowaniu zajęć w tych szkołach i placówkach w następujący sposób:”,
b) w ust. 3 wyraz „szkół” zastępuje się wyrazami „szkół i placówek”,
c) w ust. 4 wyraz „szkoły” zastępuje się wyrazami „szkoły lub placówki”,
d) ust. 7 otrzymuje brzmienie:
„7. Dyrektor szkoły lub placówki, o której mowa w ust. 1, może udostępnić pomieszczenia odpowiednio w szkole lub placówce, w celu przeprowadzenia konkursów, o których mowa w przepisach wydanych na podstawie art. 22 ust. 6 ustawy z dnia 7 września 1991 r. o systemie oświaty, po uzyskaniu zgody organu sprawującego nadzór pedagogiczny.”;
5) § 2c otrzymuje brzmienie:
„§ 2c. W okresie ograniczenia, o którym mowa w § 1a ust. 1 pkt 1 i § 2b ust. 1, szkoła podstawowa oraz szkoła artystyczna realizująca kształcenie ogólne w zakresie szkoły podstawowej jest obowiązana prowadzić działalność opiekuńczą dla dzieci osób zatrudnionych w podmiotach wykonujących działalność leczniczą oraz innych osób realizujących zadania publiczne w związku z zapobieganiem, przeciwdziałaniem i zwalczaniem COVID-19, uczęszczających do klas I–III szkoły podstawowej lub klas szkoły artystycznej realizującej kształcenie ogólne w zakresie odpowiadającym klasom I–III szkoły podstawowej. Rodzice dziecka, którzy chcą korzystać z opieki, wnioskują do dyrektora szkoły o objęcie ich dziecka opieką.”.
§ 2. Rozporządzenie wchodzi w życie z dniem 30 listopada 2020 r.

Minister Edukacji i Nauki: P. Czarnek

