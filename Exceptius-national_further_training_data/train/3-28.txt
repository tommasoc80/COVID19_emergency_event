

LIETUVOS RESPUBLIKOS SUSISIEKIMO MINISTRAS

ĮSAKYMAS
DĖL LIETUVOS RESPUBLIKOS SUSISIEKIMO MINISTRO 2020 M. RUGPJŪČIO 26 D. ĮSAKYMO NR. 3-483 „DĖL LEIDIMŲ UŽSIENIEČIAMS IŠIMTINIAIS ATVEJAIS ATVYKTI Į LIETUVOS RESPUBLIKĄ VALSTYBĖS LYGIO EKSTREMALIOSIOS SITUACIJOS, PASKELBTOS DĖL COVID-19 LIGOS (KORONAVIRUSO INFEKCIJOS) PLITIMO GRĖSMĖS,  METU IŠDAVIMO IR LEIDIMŲ GALIOJIMO PANAIKINIMO TVARKOS APRAŠO PATVIRTINIMO“ PAKEITIMO


2021 m. sausio 18 d. Nr. 3-28
Vilnius


P a k e i č i u Lietuvos Respublikos susisiekimo ministro 2020 m. rugpjūčio 26 d. įsakymą Nr. 3-483 „Dėl Leidimų užsieniečiams išimtiniais atvejais atvykti į Lietuvos Respubliką valstybės lygio ekstremaliosios situacijos, paskelbtos dėl COVID-19 ligos (koronaviruso infekcijos) plitimo grėsmės,  metu išdavimo ir leidimų galiojimo panaikinimo tvarkos aprašo patvirtinimo“:
1. Pakeičiu 7 punktą ir jį išdėstau taip:
„7. Prašymą pripažinus pagrįstu ir atitinkamo savarankiško padalinio teikimu priėmus sprendimą jį tenkinti, susisiekimo ministras įsakymu suteikia leidimą atvykti. Šis įsakymas ne vėliau kaip per 2 darbo dienas elektroninių ryšių priemonėmis perduodamas pareiškėjui ir Valstybės sienos apsaugos tarnybai prie Vidaus reikalų ministerijos (toliau – VSAT).“ 
2. Pakeičiu 8 punktą ir jį išdėstau taip:
„8. Prašymą pripažinus nepagrįstu, leidimas atvykti nesuteikiamas ir atitinkamas savarankiškas padalinys ne vėliau kaip 2 darbo dienas nuo tokio sprendimo priėmimo dienos apie tai elektroninių ryšių priemonėmis informuoja pareiškėją.“
3. Pripažįstu netekusiu galios 9 punktą.


Susisiekimo ministras					                                     Marius Skuodis
