Schweizerische Eidgenossenschaft
Confédération suisse
Confederazione Svizzera
Confederaziun svizra
FF 2020
www.dirittofederale.admin.ch
La versione elettronica firmata
è quella determinante
2
Proposte del Consiglio federale Disegno
relative al disegno di legge federale concernente i crediti garantiti
da una fideiussione solidale in seguito al coronavirus
(Legge sulle fideiussioni solidali COVID-19, LFis-COVID-191),
presentato con il messaggio del 18 settembre 2020
del ...
Titolo prima dell'art. 25a
Sezione 7a:
Fideiussioni solidali per ulteriori crediti concessi a causa
delle conseguenze persistenti dell'epidemia di COVID-19
Art. 25a
1	Il Consiglio federale può emanare disposizioni al fine di concedere fideiussioni
solidali per ulteriori crediti se è necessario per garantire la liquidità e assicurare la
stabilità dell'economia svizzera e i Cantoni non sono in grado di provvedervi.
2	Il Consiglio federale prevede che le fideiussioni solidali possano essere concesse
su richiesta alle imprese individuali, alle società di persone o alle persone giuridiche
con sede in Svizzera (richiedenti):
a.	che sono particolarmente colpite dalle conseguenze persistenti dell'epidemia
di COVID-19;
b.	che, riguardo a un un credito bancario garantito mediante fideiussione soli-
dale secondo l'OFis-COVID-19:
1.	non hanno ricevuto tale credito,
2.	non hanno beneficiato dell'importo totale secondo l'articolo 7 OFis-
COVID-19, o
3.	hanno già rimborsato integralmente il credito;
c.	che sono state iscritte nel registro di commercio prima del 1° marzo 2020 o,
in assenza di tale iscrizione, sono state costituite prima del 1° marzo 2020;
1 FF 2020 7487
2020-3513
7739
Proposte del Consiglio federale relative al disegno di legge federale FF 2020
concernente i crediti garantiti da una fideiussione solidale in seguito al coronavirus
(Legge sulle fideiussioni solidali COVID-19, LFis-COVID-19),
presentato con il messaggio del 18 settembre 2020
d.	nei confronti delle quali, al momento della presentazione della richiesta non
sono in corso una procedura di fallimento o di liquidazione né inchieste con-
nesse alla lotta agli abusi secondo l'OFis-COVID-19 o la presente legge;
e.	che al momento della presentazione della richiesta non hanno già beneficiato
di altri aiuti finanziari COVID-19 della Confederazione volti a garantire la
loro liquidità; tra tali aiuti finanziari non rientrano le indennità per lavoro ri-
dotto né le indennità di perdita di guadagno; e
f.	che nell'esercizio di riferimento hanno realizzato una cifra d'affari di alme-
no 100 000 franchi e di al massimo 500 milioni di franchi.
3	Un richiedente è particolarmente colpito secondo il capoverso 2 lettera a se la cifra
d'affari realizzata nel 2020 è inferiore al 60 per cento della cifra d'affari media negli
esercizi di riferimento.
4	L'importo totale garantito ammonta al massimo al 10 per cento della cifra d'affari
realizzata dal richiedente nell'esercizio di riferimento; il Consiglio fedederale disci-
plina i dettagli. I crediti sono garantiti almeno nella misura dell'85 per cento, a cui si
aggiunge un interesse annuo; il Consiglio fedederale disciplina i dettagli, segnata-
mente può fissare la gradualità della garanzia in funzione dell'importo dei crediti.
5	Il Consiglio federale disciplina i dettagli, in particolare:
a.	lo scopo dettagliato delle fideiussioni solidali, le condizioni per la loro con-
cessione, segnatamente la situazione patrimoniale e la dotazione di capitale
del richiedente, nonché l'inizio e la fine dei termini per la presentazione del-
la richiesta;
b.	le modalità di utilizzo dei fondi non consentite;
c.	la durata delle fideiussioni solidali e le condizioni per la loro proroga;
d.	gli esercizi di riferimento per il calcolo della cifra d'affari secondo i capo-
versi 2 lettera f, 3 e 4;
e.	l'ammortamento e i tassi d'interesse dei crediti garantiti da fideiussioni soli-
dali;
f.	l'applicabilità degli obblighi e dei diritti di informazione di cui
all'articolo 21 alle relazioni di credito e di fideiussione solidale secondo il
presente articolo;
g.	gli accordi contrattuali tra il mutuante e il fideiussore, come pure tra il
richiedente e il mutuante (condizioni quadro per le banche partecipanti,
accordo di credito, domanda di credito, contratto di fideiussione), nonché
l'obbligo del disbrigo digitale di tali pratiche;
h.	l'applicabilità della disposizione sulla responsabilità di cui all'articolo 22
alle relazioni di credito e di fideiussione solidale secondo il presente arti-
colo;
7740
Proposte del Consiglio federale relative al disegno di legge federale FF 2020
concernente i crediti garantiti da una fideiussione solidale in seguito al coronavirus
(Legge sulle fideiussioni solidali COVID-19, LFis-COVID-19),
presentato con il messaggio del 18 settembre 2020
i.	i compiti delle organizzazioni che concedono fideiussioni, la gestione, la
sorveglianza e il disbrigo delle pratiche relative alle fideiussioni, nonché la
prevenzione, la lotta e il perseguimento degli abusi;
j.	la copertura delle perdite e l'assunzione delle spese amministrative da parte
della Confederazione;
k.	l'applicabilità della disposizione penale di cui all'articolo 25 alle relazioni di
credito e di fideiussione solidale secondo il presente articolo.
6	A tal fine, il Consiglio federale può emanare disposizioni che deroghino al CO2 e
alla legge del 17 dicembre 20103 sull'organizzazione della Posta con riguardo:
a.	la concessione di fideiussioni (art. 492 segg. CO);
b.	i compiti dell'ufficio di revisione (art. 728a segg. CO);
c.	la perdita di capitale e l'eccedenza dei debiti (art. 725 e 725a CO);
d.	il trasferimento agevolato di crediti, nonché dei relativi privilegi e diritti ac-
cessori per il rifinanziamento da parte della BNS (art. 164 segg. CO);
e.	la concessione di crediti garantiti da fideiussioni solidali da parte di PostFi-
nance SA ai suoi clienti esistenti prima del 26 marzo 2020, nonché il mante-
nimento in essere di tali crediti fino al loro ammortamento integrale.
2	RS 220
3	RS 783.1
7741
Proposte del Consiglio federale relative al disegno di legge federale
concernente i crediti garantiti da una fideiussione solidale in seguito al coronavirus
(Legge sulle fideiussioni solidali COVID-19, LFis-COVID-19),
presentato con il messaggio del 18 settembre 2020
FF 2020
7742