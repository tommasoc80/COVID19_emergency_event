

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. BIRŽELIO 16 D. ĮSAKYMO NR. V-1483 „DĖL COVID-19 LIGOS (KORONAVIRUSO INFEKCIJOS) LABORATORINIŲ TYRIMŲ ATLIKIMO VALSTYBĖS LYGIO EKSTREMALIOSIOS SITUACIJOS LAIKOTARPIU“ PAKEITIMO

2020 m. spalio 29 d. Nr. V-2425
Vilnius


P a k e i č i u COVID-19 ligos (koronaviruso infekcijos) laboratorinių tyrimų atlikimo valstybės lygio ekstremaliosios situacijos laikotarpiu tvarkos aprašą, patvirtintą Lietuvos Respublikos sveikatos apsaugos ministro 2020 m. birželio 16 d. įsakymu Nr. V-1483 „Dėl COVID-19 ligos (koronaviruso infekcijos) laboratorinių tyrimų atlikimo valstybės lygio ekstremaliosios situacijos laikotarpiu“:
1. Papildau 2.3 papunkčiu:
„2.3. užtikrinančios, kad SARS-CoV-2 nustatyti naudojami reagentai turi:
2.3.1. ženklinimą pagal Europos Parlamento ir Tarybos Direktyvą 98/79/EB dėl in vitro diagnostikos medicinos prietaisų;
2.3.2. galimybę vienu metu (viename mėgintuvėlyje) nustatyti ne mažiau kaip du genų taikinius;
2.3.3. ne mažesnį kaip 95 proc. jautrumą ir specifiškumą;
2.3.4. neprivalomai – automatinę rezultatų analizavimo programą.“
2. Papildau 2.4 papunkčiu:
„2.4. užtikrinančios, kad kiekvienos polimerazės grandininės reakcijos (PGR) metu atliekant tyrimą (-us) dėl SARS-CoV-2 būtų naudojamos teigiamos ir neigiamos kontrolės;“.
3. Papildau 2.5 papunkčiu:
„2.5. užtikrinančios dalyvavimą SARS-CoV-2 išoriniame kokybės vertinime.“


Sveikatos apsaugos ministras 								Aurelijus Veryga      


