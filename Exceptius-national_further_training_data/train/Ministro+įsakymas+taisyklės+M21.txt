


LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
DĖL ŽEMĖS ŪKIO MINISTRO 2020 M. SPALIO 9 D. ĮSAKYMO NR. 3D-687 „DĖL LIETUVOS KAIMO PLĖTROS 2014–2020 METŲ PROGRAMOS PRIEMONĖS „IŠIMTINĖ LAIKINA PARAMA ŪKININKAMS IR MVĮ, KURIUOS YPAČ PAVEIKĖ COVID-19 KRIZĖ (39B STRAIPSNIS)“ ĮGYVENDINIMO TAISYKLIŲ PATVIRTINIMO“ PAKEITIMO

2020 m. spalio 27 d. Nr. 3D-743
Vilnius


P a k e i č i u Lietuvos kaimo plėtros 2014–2020 metų programos priemonės „Išimtinė laikina parama ūkininkams ir MVĮ, kuriuos ypač paveikė COVID-19 krizė (39b straipsnis)“  įgyvendinimo taisykles, patvirtintas Lietuvos Respublikos žemės ūkio ministro 2020 m. spalio 9 d. įsakymu Nr. 3D-687 „Dėl Lietuvos kaimo plėtros 2014–2020 metų programos priemonės „Išimtinė laikina parama ūkininkams ir MVĮ, kuriuos ypač paveikė COVID-19 krizė (39b straipsnis)“  įgyvendinimo taisyklių patvirtinimo“:
1. Pakeičiu 10.7 papunktį ir jį išdėstau taip:
„10.7. pareiškėjas neturi įsiskolinimų Lietuvos Respublikos valstybės biudžetui ir Valstybinio socialinio draudimo fondo biudžetui (išskyrus atvejus, kai mokesčių, delspinigių, baudų mokėjimas atidėtas Lietuvos Respublikos teisės aktų nustatyta tvarka arba dėl šių mokesčių, delspinigių, baudų vyksta mokestinis ginčas). Atitiktis šiam kriterijui įvertinama iki paramos išmokėjimo Agentūros nustatyta tvarka;“.
2. Pakeičiu 32 punktą ir jį išdėstau taip:
„32. Agentūra turi įvertinti pareiškėjų atitiktį Taisyklių 10.7 papunkčio reikalavimams, apskaičiuoti tinkamų finansuoti paraiškų bendrą prašomą paramos sumą ir atlikti pirmumo vertinimą per 5 darbo dienas po visų Taisyklių 29 punkte nurodytų duomenų gavimo. Agentūra apie pareiškėjų atitikimą Taisyklių 10.7 papunkčio reikalavimus, atliktus pirmumo vertinimo rezultatus ir pareiškėjams skiriamas perskaičiuotas paramos sumas nedelsiant el. paštu informuoja savivaldybę. Savivaldybė, gavusi minėtą informaciją, parengia ir išsiunčia sprendimus paramos gavėjui Taisyklių 26 punkte nurodytu būdu“.



Žemės ūkio ministras	Andrius Palionis
