DZIENNIK

Dokument podpisany przez Marek Głuch Data: 2020.05.22 19:45:19 CEST
USTAW

RZECZYPOSPOLITEJ POLSKIEJ

Warszawa, dnia 22 maja 2020 r. Poz. 915

ROZPORZĄDZENIE MINISTRA OBRONY NARODOWEJ
z dnia 22 maja 2020 r.
w sprawie czasowego ograniczenia funkcjonowania uczelni wojskowych nadzorowanych przez Ministra Obrony Narodowej z powodu zapobiegania zakażeniu wirusem SARS-CoV-2
Na podstawie art. 433a ustawy z dnia 20 lipca 2018 r. – Prawo o szkolnictwie wyższym i nauce (Dz. U. z 2020 r. poz. 85, 374, 695 i 875) zarządza się, co następuje:
§ 1. 1. W okresie od dnia 25 maja 2020 r. do dnia 26 czerwca 2020 r. na obszarze kraju czasowo ogranicza się funkcjonowanie uczelni wojskowych nadzorowanych przez Ministra Obrony Narodowej przez zawieszenie kształcenia:
1) na studiach;
2) na studiach podyplomowych;
3) doktorantów w ramach zajęć;
4) w innych formach.
2. W okresie, o którym mowa w ust. 1, uczelnie wojskowe, które dysponują infrastrukturą i oprogramowaniem umożliwiającym prowadzenie zajęć z wykorzystaniem metod i technik kształcenia na odległość, prowadzą zajęcia z wykorzystaniem tych metod i technik, niezależnie od tego, czy zostało to przewidziane w programie danego kształcenia.
3. W okresie, o którym mowa w ust. 1, organy kolegialne uczelni wojskowej oraz organy kolegialne samorządu studentów lub samorządu doktorantów podejmują uchwały w trybie obiegowym albo za pomocą środków komunikacji elektronicznej, niezależnie od tego, czy taki tryb ich podejmowania został określony w aktach wewnętrznych uczelni.
4. W okresie, o którym mowa w ust. 1, komisje stypendialne, komisje i zespoły powołane w postępowaniach w sprawach nadania stopni i tytułu prowadzonych w uczelniach oraz komisje i inne gremia działające na podstawie statutów uczelni podejmują uchwały w trybie obiegowym albo za pomocą środków komunikacji elektronicznej, niezależnie od tego, czy taki tryb ich podejmowania został określony w aktach wewnętrznych uczelni lub aktach regulujących działanie tych podmiotów.
§ 2. Przepisu § 1 ust. 1 nie stosuje się do:
1) studentów ostatniego roku na poziomie studiów pierwszego stopnia, studiów drugiego stopnia oraz jednolitych studiów magisterskich, jeżeli efekty uczenia się określone w programie danego kształcenia nie są możliwe do realizacji przy wykorzystaniu metod i technik kształcenia na odległość;
2) zaliczeń i egzaminów kończących zajęcia oraz egzaminów dyplomowych, jeżeli ich przeprowadzenie nie jest możliwe przy wykorzystaniu technologii informatycznych zapewniających kontrolę przebiegu weryfikacji osiągniętych efektów uczenia się oraz ich rejestrację;
3) szkoleń i praktyk realizowanych w ramach programów studiów oraz programów innych form kształcenia kandydatów na oficerów;
4) ćwiczeń, laboratoriów oraz praktycznych zajęć ogólnowojskowych i specjalistycznych, jeżeli ich przeprowadzenie nie jest możliwe do realizacji przy wykorzystaniu metod i technik kształcenia na odległość;

Dziennik Ustaw

– 2 –

Poz. 915

5) seminariów dyplomowych, jeżeli ich przeprowadzenie nie jest możliwe do realizacji przy wykorzystaniu metod i technik kształcenia na odległość;
6) studiów podyplomowych oraz kursów i szkoleń specjalistycznych w ramach systemu doskonalenia zawodowego żołnierzy zawodowych, jeżeli jest to uzasadnione potrzebami Sił Zbrojnych Rzeczypospolitej Polskiej;
7) innych form szkoleń, jeżeli jest to uzasadnione potrzebami Sił Zbrojnych Rzeczypospolitej Polskiej.
§ 3. Rektor – Komendant określi warunki:
1) realizacji zajęć, o których mowa w § 2, zapewniające bezpieczeństwo osób biorących w nich udział;
2) korzystania z infrastruktury uczelni wojskowej.
§ 4. Uczelnia wojskowa, która w okresie zawieszenia kształcenia na studiach prowadziła zajęcia z wykorzystaniem metod i technik kształcenia na odległość, może kontynuować prowadzenie zajęć z wykorzystaniem tych metod i technik po zakończeniu okresu zawieszenia kształcenia, nie dłużej jednak niż do dnia 30 września 2020 r.
§ 5. W przypadku prowadzenia kształcenia na studiach zgodnie z § 1 ust. 2 i § 4 nie stosuje się ograniczeń w zakresie liczby punktów ECTS, jaka może być uzyskana w ramach kształcenia z wykorzystaniem metod i technik kształcenia na odległość, określonych w programach studiów.
§ 6. Rozporządzenie wchodzi w życie z dniem 25 maja 2020 r.

Minister Obrony Narodowej: wz. W. Skurkiewicz

