Förordning
om ändring i förordningen (2020:582) om viss 
sjukpenning i förebyggande syfte och viss 
smittbärarpenning med anledning av sjukdomen covid-19
Utfärdad den 12 november 2020
Regeringen föreskriver att 11 § förordningen (2020:582) om viss 
sjukpenning i förebyggande syfte och viss smittbärarpenning med anledning 
av sjukdomen covid-19 ska ha följande lydelse.
11 § Ersättning som har beviljats enligt 2 och 5 §§ lämnas för sju dagar 
per vecka. För rätt till ersättning krävs inte att den försäkrade har en 
sjukpenninggrundande inkomst. Ersättningen lämnas för högst 184
kalenderdagar. 
1. Denna förordning träder i kraft den 16 november 2020.
2. Bestämmelsen i 11 § i den nya lydelsen tillämpas dock för tid från och
med den 1 juli 2020.
På regeringens vägnar
LENA HALLENGREN
Kjell Rempler
(Socialdepartementet)
