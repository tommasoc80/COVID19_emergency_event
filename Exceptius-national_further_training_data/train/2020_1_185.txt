Κ.Δ.Π. 185/2020


ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΤΡΙΤΟ
ΜΕΡΟΣ Ι
ΚΑΝΟΝΙΣΤΙΚΕΣ ΔΙΟΙΚΗΤΙΚΕΣ ΠΡΑΞΕΙΣ
Αριθμός 5258	Σάββατο, 2 Μαΐου 2020	743
Αριθμός 185
Ο ΠΕΡΙ ΤΩΝ ΕΚΤΑΚΤΩΝ ΜΕΤΡΩΝ ΠΟΥ ΛΑΜΒΑΝΟΝΤΑΙ ΑΠΟ ΤΟ ΥΠΟΥΡΓΕΙΟ ΕΡΓΑΣΙΑΣ, ΠΡΟΝΟΙΑΣ ΚΑΙ ΚΟΙΝΩΝΙΚΩΝ ΑΣΦΑΛΙΣΕΩΝ ΓΙΑ ΤΗΝ ΑΝΤΙΜΕΤΩΠΙΣΗ ΤΗΣ ΠΑΝΔΗΜΙΑΣ ΤΟΥ ΙΟΥ ΘΟΫΌ 19 ΝΟΜΟΣ 27(Ι) ΤΟΥ 2020
Απόφαση δυνάμει των άρθρων 5, 8, 10 και 12
Η Υπουργός Εργασίας, Πρόνοιας και Κοινωνικών Ασφαλίσεων, ασκώντας τις εξουσίες που της παρέχονται από τα άρθρα 5, 8, 10 και 12 του περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμου 27(Ι) του 2020 με την παρούσα Απόφαση εκδίδει τους ακόλουθους κανονισμούς:
	•	Η παρούσα Απόφαση θα αναφέρεται ως η περί Ειδικού Επιδόματος Ασθενείας Απόφαση (Αρ. 10) του 2020.
	•	Στο πλαίσιο του περί των Έκτακτων Μέτρων που Λαμβάνονται για την Αντιμετώπιση της Πανδημίας του ιού COVID 19 Νόμου του 2020 και με στόχο τη στήριξη των εργαζομένων του ιδιωτικού τομέα και των αυτοτελώς εργαζομένων, οι οποίοι απουσιάζουν υποχρεωτικά από την εργασία τους για λόγους υγείας, παρέχεται το «Ειδικό Επίδομα Ασθενείας» σύμφωνα με τους όρους και προϋποθέσεις που καθορίζονται στην παρούσα Απόφαση.
	•	Όροι και προϋποθέσεις και τρόπος υπολογισμού για την παροχή Ειδικού Επιδόματος Ασθενείας:
(α) Το Ειδικό Επίδομα Ασθενείας καταβάλλεται μόνο εφόσον υποβληθεί η σχετική ηλεκτρονική αίτηση στο Έντυπο ΕΕΑ.2 που επισυνάπτεται ως Παράρτημα I στην παρούσα Απόφαση και αναρτάται στην ιστοσελίδα του Υπουργείου ( www.coronavirus.mlsi.gov.cy ).
(β) Το Ειδικό Επίδομα Ασθενείας καταβάλλεται μόνο εφόσον υποβληθεί από την αιτήτρια ή τον αιτητή διαδικτυακά η δήλωση ΕΕΑ.6 «ΔΗΛΩΣΗ ΣΤΟΙΧΕΙΩΝ ΤΡΑΠΕΖΙΚΟΥ ΛΟΓΑΡΙΑΣΜΟΥ» που αφορά τη δήλωση για τα στοιχεία του λογαριασμού στον οποίο θα κατατεθεί το επίδομα και εφόσον δεν έχει ήδη καταχωρηθεί και επιβεβαιωθεί.
(γ) Η αίτηση για το Ειδικό Επίδομα Ασθενείας υποβάλλεται από μισθωτούς του ιδιωτικού τομέα ή αυτοτελώς εργαζομένους που εμπίπτουν σε οποιαδήποτε από τις ακόλουθες κατηγορίες:
	•	Πρόσωπα που εμπίπτουν στον κατάλογο των ευπαθών ομάδων, όπως έχουν καθοριστεί από το Υπουργείο Υγείας στο Δελτίο Τύπου, ημερομηνίας 29 Απριλίου 2020 ή και σε οποιαδήποτε μελλοντική αναθεώρησή του και κατέχουν πιστοποιητικό από τον προσωπικό τους ιατρό και εμπίπτουν στην Κατηγορία Β του πιο πάνω Δελτίου Τύπου ή και στην Κατηγορία Α εάν δεν μπορούν να εργαστούν λόγω του ότι βρίσκονται σε χώρους όπου συναλλάττονται με το κοινό και υπάρχει μεγάλη διέλευση κόσμου ή / και σε συζύγους των εγκύων γυναικών,
	•	πρόσωπα που βρίσκονται σε καθεστώς υποχρεωτικού περιορισμού (καραντίνα) και καθεστώς αυτοπεριορισμού, βάσει οδηγιών του Υπουργείου Υγείας και κατέχουν Ιατρικό Πιστοποιητικό, το οποίο εκδίδεται από το Υπουργείο Υγείας ή ανάλογα με τις οδηγίες του Υπουργείου Υγείας από τον προσωπικό γιατρό,
	•	πρόσωπα που έχουν προσβληθεί από τον ιό COVID 19 και κατέχουν πιστοποιητικό από το Υπουργείο Υγείας,
	•	πρόσωπα ηλικίας μεγαλύτερης των 63 ετών που δεν λαμβάνουν θεσμοθετημένη σύνταξη, περιλαμβάνονται στις κατηγορίες (i), (ii) και (iii) ανωτέρω και κατέχουν το αντίστοιχο πιστοποιητικό,
	•	άτομα με αναπηρίες, τα οποία εργάζονται με βάση τα Σχέδια Απασχόλησης με Στήριξη.
(δ) Το Ειδικό Επίδομα Ασθενείας παραχωρείται μόνο σε πρόσωπα που εργάζονται κατά την περίοδο για την οποία αιτούνται το Ειδικό Επίδομα Ασθενείας και είναι ασφαλισμένα στο Ταμείο Κοινωνικών Ασφαλίσεων και δεν λαμβάνουν θεσμοθετημένη σύνταξη.
(ε) Το Ειδικό Επίδομα Ασθενείας παραχωρείται μόνο σε πρόσωπα που εμπίπτουν στις κατηγορίες που αναφέρονται στην παράγραφο (3)(γ) και εφόσον υποβληθεί ηλεκτρονικά το σχετικό πιστοποιητικό.
(στ) Το Ειδικό Επίδομα Ασθενείας που καταβάλλεται σε δικαιούχους υπολογίζεται όπως παρουσιάζεται στο σημείο (i) και (ii) πιο κάτω και καταβάλλεται ως Επίδομα Ασθενείας το μεγαλύτερο ποσό:
	•	Για μισθωτά πρόσωπα για τα οποία πληρούνται οι ασφαλιστικές προϋποθέσεις με βάση τον περί Κοινωνικών Ασφαλίσεων Νόμο, στο 60% της αξίας των ασφαλιστικών μονάδων, σύμφωνα με τον πιο πάνω Νόμο.
	•	Για μισθωτά πρόσωπα με βάση το μισθό Ιανουαρίου 2020 και για οποιεσδήποτε προσλήψεις εργαζομένων έλαβαν χώρα είτε το Φεβρουάριο 2020, είτε το Μάρτιο 2020, με βάση το μισθό, ο οποίος θα δηλωθεί στην αίτηση ΕΕΑ.7 όπως εμφαίνεται στο Παράρτημα ΙΙ υπό την προϋπόθεση ότι ο εργοδότης του εν λόγω εργαζομένου θα το δηλώσει στις Υπηρεσίες Κοινωνικών Ασφαλίσεων και θα λάβει Αριθμό Κοινωνικών Ασφαλίσεων, στην περίπτωση που δεν κατέχει ήδη. Σε περίπτωση κατά την οποία δεν υπάρχουν στοιχεία για το μισθό Ιανουαρίου 2020, τότε λαμβάνεται υπ' όψη ο μισθός για τον οποίο υπάρχουν στοιχεία εντός των τελευταίων 9 μηνών στο Μητρώο των Υπηρεσιών Κοινωνικών Ασφαλίσεων για τον ίδιο εργοδότη.
Νοείται ότι σε περίπτωση κατά την οποία η εργοδότηση του συγκεκριμένου αιτητή / της συγκεκριμένης αιτήτριας έλαβε χώρα σε ημερομηνία, η οποία εμπίπτει στη διάρκεια οποιουδήποτε από τους πιο πάνω μήνες, με εξαίρεση την πρώτη και την τελευταία ημέρα του μήνα, τότε ο μισθός που λαμβάνεται υπ' όψη είναι ο μισθός που αφορά ολόκληρο το μήνα.
Νοείται, περαιτέρω, ότι σε περίπτωση κατά την οποία για οποιοδήποτε μήνα στον οποίο εμπίπτει η περίοδος λήψης του επιδόματος είτε μητρότητας, είτε πατρότητας, είτε ασθενείας, είτε σωματικής βλάβης, θα λαμβάνεται υπ' όψη η αναλογία του μισθού για ολόκληρο το μήνα.
	•	Το Ειδικό Επίδομα Αυτοτελώς Εργαζομένων (εβδομαδιαίο) θα ισούται με το 60% του ποσού του εβδομαδιαίου ύψους των ασφαλιστέων αποδοχών, βάσει των οποίων ο δικαιούχος είχε την υποχρέωση καταβολής εισφορών στο Ταμείο Κοινωνικών Ασφαλίσεων για το τέταρτο τρίμηνο του 2019.
	•	Σε περίπτωση κατά την οποία η υποχρέωση καταβολής εισφορών λαμβάνει χώρα για πρώτη φορά κατά τη διάρκεια του α' τριμήνου του 2020, καταβάλλεται ως Ειδικό Επίδομα Αυτοτελώς Εργαζομένου το ποσό των €300 για περίοδο 4 εβδομάδων.
	•	Το ποσό που δύναται να καταβληθεί ως ειδικό επίδομα ασθενείας για μισθωτούς του ιδιωτικού τομέα για περίοδο ενός μήνα δεν μπορεί να είναι μικρότερο του ποσού των €360 και δεν μπορεί να υπερβαίνει το ποσό των €1.214 για την ίδια περίοδο. Για αυτοτελώς εργαζομένους το κατώτατο ποσό για περίοδο 4 εβδομάδων δεν μπορεί να είναι κατώτερο από €300, νοουμένου ότι δεν εμπίπτει και στην κατηγορία του μισθωτού προσώπου.
(ζ) Το Ειδικό Επίδομα Ασθενείας δεν παρέχεται για περίοδο για την οποία ο αιτητής λαμβάνει ανεργιακό επίδομα, ειδικό ανεργιακό επίδομα, επίδομα ασθενείας, επίδομα Ειδικής Άδειας για Φροντίδα Παιδιών, επίδομα μητρότητας ή επίδομα πατρότητας. Η περίοδος για την οποία παρέχεται το Ειδικό Επίδομα Ασθενείας θα λαμβάνεται υπ' όψη για τον υπολογισμό και την παροχή του επιδόματος ασθενείας που προνοείται από τις διατάξεις των περί Κοινωνικών Ασφαλίσεων Νόμων.
(η) Το Ειδικό Επίδομα Ασθενείας για τους δικαιούχους των κατηγοριών που αναφέρονται στην παράγραφο (γ)(ί) ανωτέρω και για πρόσωπα που βρίσκονται σε αυτοπεριορισμό θα παραχωρείται μόνο αν η φύση της εργασίας δεν επιτρέπει την τηλεργασία ή την εργασία από το σπίτι ή την εργασία με ευέλικτο ωράριο.
(θ) Το Ειδικό Επίδομα Ασθενείας θα παραχωρείται μόνο μετά από υπεύθυνη δήλωση / εξουσιοδότηση του αιτητή με την οποία:
	•	Θα βεβαιώνεται υπεύθυνα ότι τα στοιχεία που έχουν καταχωρηθεί είναι αληθή και θα γίνεται αποδοχή των συνεπειών του νόμου για ψευδή δήλωση, επί χρηματική ποινή μέχρι €40.000 ή φυλάκιση μέχρι 2 χρόνια ή και στις δύο ποινές μαζί σε περίπτωση καταδίκης για παροχή ψευδών στοιχείων.
	•	Θα παρέχεται εξουσιοδότηση στο Υπουργείο Εργασίας, Πρόνοιας και Κοινωνικών Ασφαλίσεων, να επαληθεύσει σε συνεργασία με άλλες αρμόδιες Αρχές της Δημοκρατίας ή του εξωτερικού και με Οργανισμούς/Φορείς/Επιχειρήσεις όσα από τα στοιχεία που περιέχονται στην αίτησή κριθεί ότι είναι απαραίτητα για την εξέταση της αίτησης και την παροχή του επιδόματος.
	•	Θα παρέχεται ρητή συγκατάθεση για την επεξεργασία των δεδομένων προσωπικού χαρακτήρα για τους σκοπούς εφαρμογής της παρούσας Απόφασης, σύμφωνα με τις διατάξεις του Κεφαλαίου ΙΙΙ του Κανονισμού (ΕΕ) 2016/679 του Ευρωπαϊκού Κοινοβουλίου και Συμβουλίου της 27ης Απριλίου 2016 για την προστασία των φυσικών προσώπων έναντι της επεξεργασίας των δεδομένων προσωπικού χαρακτήρα και για την ελεύθερη κυκλοφορία των δεδομένων αυτών.
(ι) Η περίοδος κάλυψης του Ειδικού Επιδόματος Ασθενείας δύναται να αρχίσει στις 13 Απριλίου 2020 και έχει διάρκεια ισχύος μέχρι τις 12 Μαΐου 2020.
	•	Για την περίοδο για την οποία θα καταβληθεί το Ειδικό Επίδομα Ασθενείας, ο εργοδότης απαλλάσσεται από την υποχρέωσή του για την καταβολή του μισθού στους εργοδοτουμένους του που έλαβαν το εν λόγω Ειδικό Επίδομα Ασθενείας.
	•	Η περίοδος του Ειδικού Επιδόματος Ασθενείας θα θεωρείται περίοδος εξομοιούμενης ασφάλισης για σκοπούς εισφορών στο Ταμείο Κοινωνικών Ασφαλίσεων και θα πιστωθεί αναλόγως ο ασφαλιστικός λογαριασμός του δικαιούχου.
	•	Από το Ειδικό Επίδομα Ασθενείας μπορούν να επωφεληθούν και δικαιούχοι Ελάχιστου Εγγυημένου Εισοδήματος, οι οποίοι εργάζονται και εμπίπτουν στις πιο πάνω κατηγορίες. Το Ειδικό Επίδομα Ασθενείας, το οποίο θα καταβληθεί σε δικαιούχους Ελάχιστου Εγγυημένου Εισοδήματος θα ληφθεί υπ' όψη για σκοπούς υπολογισμού του εισοδήματος που λαμβάνεται υπ' όψη για σκοπούς καταβολής του Ελάχιστου Εγγυημένου Εισοδήματος για την περίοδο καταβολής του.
	•	Οποιοδήποτε ποσό έχει καταβληθεί σε οποιοδήποτε πρόσωπο, το οποίο εκ των υστέρων προκύπτει ότι είτε το πρόσωπο αυτό δεν ήταν δικαιούχο, είτε ότι δεν οφειλόταν ολόκληρο ή μέρος του ποσού οποιουδήποτε επιδόματος ή παροχής που παρέχεται δυνάμει του περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμου και των Αποφάσεων που εκδίδονται δυνάμει αυτού, θεωρείται ως χρέος του προσώπου αυτού στη Δημοκρατία και δύναται να συμψηφιστεί με οποιαδήποτε μελλοντική παροχή που παρέχεται είτε δυνάμει του περί Κοινωνικών Ασφαλίσεων Νόμου είτε με οποιοδήποτε ποσό είναι καταβλητέο προς το πρόσωπο αυτό είτε να διεκδικηθεί ως χρέος οφειλόμενο στη Δημοκρατία. Οι πιο πάνω διατάξεις ισχύουν και για κάθε πρόσωπο, το οποίο έχει επιτύχει διά ψευδών παραστάσεων τη χορήγηση οποιασδήποτε πληρωμής που έχει διενεργηθεί δυνάμει του περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμου και των Αποφάσεων που εκδίδονται δυνάμει αυτού.
	•	Η παρούσα Απόφαση τίθεται σε ισχύ από τη 16η Μαρτίου 2020, με εξαίρεση τους δικαιούχους για το Ειδικό Επίδομα Ασθενείας που αναφέρονται στην παρούσα Απόφαση στην παράγραφο 3γ(ί) και οποιεσδήποτε εργοδοτήσεις του Φεβρουαρίου και Μαρτίου 2020, για οποιαδήποτε καταβολή αναδρομικών ποσών συμπληρωματικού επιδόματος ή για οποιεσδήποτε τροποποιήσεις του υπό αναφορά Ειδικού Σχεδίου, το οποίο εφαρμόστηκε για την περίοδο από τη 16η Μαρτίου μέχρι τη 12η Απριλίου 2020 και από τη 13η Απριλίου 2020 μέχρι και τη 12η Μαΐου 2020.
Έγινε στις 2 Μαΐου 2020.
ΓΕΩΡΓΙΑ ΑΙΜΙΛΙΑΝΙΔΟΥ, Υπουργός Εργασίας, Πρόνοιας και Κοινωνικών Ασφαλίσεων.
ΠΑΡΑΡΤΗΜΑΙ
ΚΥΠΡΙΑΚΗ ΔΗΜΟΚΡΑΤΙΑ	( Έντυπο ΕΕΑ.2)
ΥΠΟΥΡΓΕΙΟ ΕΡΓΑΣΙΑΣ, ΠΡΟΝΟΙΑΣ ΚΑΙ ΚΟΙΝΩΝΙΚΩΝ	Αρ· Μητρώου:	
ΑΣΦΑΛΙΣΕΩΝ
ΑΙΤΗΣΗ ΓΙΑ ΧΟΡΗΓΗΣΗ ΕΙΔΙΚΟΥ ΕΠΙΔΟΜΑΤΟΣ ΑΣΘΕΝΕΙΑΣ
ΜΕΡΟΣ Ι - ΣΤΟΙΧΕΙΑ ΑΙΤΗΤΗ / ΑΙΤΗΤΡΙΑΣ
Όνομα:	 Επώνυμο:	
Ηλ. Διεύθυνση (email):	
Αρ. Κινητού Τηλεφώνου:	
Αρ. Σταθερού Τηλεφώνου: 	
Ημερομηνία Γέννησης:	 Αρ. Κοινωνικών Ασφαλίσεων:	
Υπηκοότητα:	 Αρ.	Δελτίου Ταυτότητας / Αρ. Δελτίου Εγγραφής Αλλοδαπού (ARC):
	 Αριθμός	Ευρωπαϊκής Εγγραφής:	
Μισθωτός:	 Αυτοτελώς	Εργαζόμενος:	
Αυτοτελώς Εργαζόμενος με απασχόληση και ως μισθωτός: 	
ΜΕΡΟΣ ΙΙ - ΣΤΟΙΧΕΙΑ ΔΙΕΥΘΥΝΣΗΣ
Οδός:	 Αρ.:	
Δήμος / Κοινότητα:	 Επαρχία:	 Ταχ. Κωδ.:	
ΜΕΡΟΣ ΙΙΙ - ΣΤΟΙΧΕΙΑ ΑΠΑΣΧΟΛΗΣΗΣ
Όνομα επιχείρησης που εργοδοτείστε:	
Αριθμός Μητρώου Εργοδότη (Α.Μ.Ε.):	
ΣΗΜΕΙΩΣΗ: Η πληρωμή θα καταβληθεί στον τραπεζικό λογαριασμό σας.
Προσοχή: Για να σας καταβληθεί το επίδομα χρειάζεται οπωσδήποτε να συμπληρώσετε τα στοιχεία του ΙΒΑΝ σας στο ΈΝΤΥΠΟ ΕΕΑ.6	«ΔΗΛΩΣΗ ΣΤΟΙΧΕΙΩΝ ΤΡΑΠΕΖΙΚΟΥ
ΛΟΓΑΡΙΑΣΜΟΥ» που αφορά τη δήλωση για τα στοιχεία του λογαριασμού στον οποίο θα κατατεθεί το επίδομα το οποίο βρίσκεται αναρτημένο στην ιστοσελίδα του Υπουργείου Εργασίας, Πρόνοιας και Κοινωνικών Ασφαλίσεων www.coronavirus.mlsi.gov.cy εφόσον δεν είναι ήδη καταχωρημένο και επιβεβαιωμένο.
Η αίτηση για το Ειδικό Επίδομα Ασθενείας υποβάλλεται ΜΟΝΟ από μισθωτούς του ιδιωτικού τομέα ή αυτοτελώς εργαζομένους που εμπίπτουν σε οποιαδήποτε από τις ακόλουθες κατηγορίες:
(α) πρόσωπα που εμπίπτουν στον κατάλογο των ευπαθών ομάδων, όπως έχουν καθοριστεί από το Υπουργείο Υγείας στο Δελτίο Τύπου ημερομηνίας 29 Απριλίου 2020 ή και σε οποιαδήποτε μελλοντική αναθεώρησή του και κατέχουν πιστοποιητικό από τον προσωπικό τους ιατρό και εμπίπτουν στην Κατηγορία Β του πιο πάνω Δελτίου Τύπου ή και στην Κατηγορία Α, εάν δεν μπορούν να εργαστούν λόγω του ότι βρίσκονται σε χώρους όπου συναλλάττονται με το κοινό και υπάρχει μεγάλη διέλευση κόσμου ή / και σε συζύγους των εγκύων γυναικών,
(β) πρόσωπα που βρίσκονται σε καθεστώς υποχρεωτικού περιορισμού (καραντίνα) και καθεστώς αυτοπεριορισμού βάσει οδηγιών του Υπουργείου Υγείας και κατέχουν Ιατρικό Πιστοποιητικό, το οποίο εκδίδεται από το Υπουργείο Υγείας, ή ανάλογα με τις οδηγίες του Υπουργείου Υγείας από τον προσωπικό γιατρό,
(γ) πρόσωπα οι οποίοι έχουν προσβληθεί από τον ιό ^νΐϋ 19 και κατέχουν πιστοποιητικό από το Υπουργείο Υγείας,
(δ) πρόσωπα ηλικίας μεγαλύτερης των 63 ετών, οι οποίοι δεν λαμβάνουν θεσμοθετημένη σύνταξη, οι οποίοι περιλαμβάνονται στις κατηγορίες (α), (β) και (γ) ανωτέρω και κατέχουν το αντίστοιχο πιστοποιητικό,
(ε) άτομα με αναπηρίες, τα οποία εργάζονται με βάση τα Σχέδια Απασχόλησης με Στήριξη.
Επισύναψη ηλεκτρονικά του πιστοποιητικού που αναφέρεται πιο πάνω:
ΜΕΡΟΣ IV - ΑΙΤΗΣΗ ΚΑΙ ΔΗΛΩΣΗ	
Αιτούμαι Ειδικό Επίδομα Ασθενείας για την περίοδο που αναφέρεται ανωτέρω και δηλώνω υπεύθυνα ότι την περίοδο αυτή δεν εργάζομαι/εργάστηκα για τους λόγους που αναφέρονται στο πιστοποιητικό που έχω επισυνάψει και οι πληροφορίες που είναι καταχωρημένες στο έντυπο αυτό είναι αληθείς και πληρούνται όλοι οι όροι και προϋποθέσεις που εμφαίνονται πιο κάτω:
1. Το Ειδικό Επίδομα Ασθενείας χορηγείται στους δικαιούχους σύμφωνα με τους ακόλουθους όρους, προϋποθέσεις και τρόπο υπολογισμού:
(α) Το Ειδικό Επίδομα Ασθενείας καταβάλλεται μόνο εφόσον συμπληρωθεί πλήρως και υποβληθεί η παρούσα αίτηση.
(β) Το Ειδικό Επίδομα Ασθενείας καταβάλλεται μόνο εφόσον υποβληθεί επίσης από την αιτήτρια ή τον αιτητή διαδικτυακά η δήλωση ΕΕΑ.6 «ΔΗΛΩΣΗ ΣΤΟΙΧΕΙΩΝ ΤΡΑΠΕΖΙΚΟΥ ΛΟΓΑΡΙΑΣΜΟΥ» που αναρτάται στην ιστοσελίδα του Υπουργείου Εργασίας, Πρόνοιας και Κοινωνικών Ασφαλίσεων ( www.coronavirus.mlsi.gov.cy ) και αφορά τη δήλωση για τα στοιχεία του λογαριασμού στον οποίο θα κατατεθεί το επίδομα, εφόσον δεν έχει ήδη καταχωρηθεί και επιβεβαιωθεί.
(γ) Η αίτηση για το Ειδικό Επίδομα Ασθενείας υποβάλλεται από μισθωτούς του ιδιωτικού τομέα ή αυτοτελώς εργαζομένους που εμπίπτουν σε οποιαδήποτε από τις ακόλουθες κατηγορίες:
ί. πρόσωπα που εμπίπτουν στον κατάλογο των ευπαθών ομάδων, όπως έχουν καθοριστεί από το Υπουργείο Υγείας στο Δελτίο Τύπου ημερομηνίας 29 Απριλίου 2020 ή και σε οποιαδήποτε μελλοντική αναθεώρησή του και κατέχουν πιστοποιητικό από τον προσωπικό τους ιατρό και εμπίπτουν στην Κατηγορία Β του πιο πάνω Δελτίου Τύπου ή και στην Κατηγορία Α, εάν δεν μπορούν να εργαστούν λόγω του ότι βρίσκονται σε χώρους όπου συναλλάττονται με το κοινό και υπάρχει μεγάλη διέλευση κόσμου ή / και σε συζύγους των εγκύων γυναικών, ίί. πρόσωπα που βρίσκονται σε καθεστώς υποχρεωτικού περιορισμού (καραντίνα) και καθεστώς αυτοπεριορισμού βάσει οδηγιών του Υπουργείου Υγείας και κατέχουν Ιατρικό Πιστοποιητικό, το οποίο εκδίδεται από το Υπουργείο Υγείας, ή ανάλογα με τις οδηγίες του Υπουργείου Υγείας από τον προσωπικό γιατρό,
ίίί. πρόσωπα οι οποίοι έχουν προσβληθεί από τον ιό ^νΐϋ 19 και κατέχουν πιστοποιητικό από το Υπουργείο Υγείας ,
ίν. πρόσωπα ηλικίας μεγαλύτερης των 63 ετών, οι οποίοι δεν λαμβάνουν θεσμοθετημένη σύνταξη, οι οποίοι περιλαμβάνονται στις κατηγορίες (ί), (ίί) και (ίίί) ανωτέρω και κατέχουν το αντίστοιχο πιστοποιητικό,
ν. άτομα με αναπηρίες, τα οποία εργάζονται με βάση τα Σχέδια Απασχόλησης με Στήριξη.
(δ) Το Ειδικό Επίδομα Ασθενείας παραχωρείται μόνο σε πρόσωπα που εργάζονται κατά την περίοδο για την οποία αιτούνται το Ειδικό Επίδομα Ασθενείας και είναι ασφαλισμένα στο Ταμείο Κοινωνικών Ασφαλίσεων και δεν λαμβάνουν θεσμοθετημένη σύνταξη.
(ε) Το Ειδικό Επίδομα Ασθενείας παραχωρείται μόνο σε πρόσωπα που εμπίπτουν στις κατηγορίες που αναφέρονται στην παράγραφο (γ) και εφόσον υποβληθεί το σχετικό πιστοποιητικό.
(στ) Το Ειδικό Επίδομα Ασθενείας που καταβάλλεται σε δικαιούχους υπολογίζεται όπως παρουσιάζεται στο σημείο (ί) και (ίί) πιο κάτω και καταβάλλεται ως Επίδομα Ασθενείας το μεγαλύτερο ποσό:
ί. Για μισθωτά πρόσωπα για τα οποία πληρούνται οι ασφαλιστικές προϋποθέσεις με βάση τον περί Κοινωνικών Ασφαλίσεων Νόμο, στο 60% της αξίας των ασφαλιστικών μονάδων, σύμφωνα με τον πιο πάνω Νόμο.
ίί. Για μισθωτά πρόσωπα με βάση τον μισθό Ιανουαρίου 2020 και για οποιεσδήποτε προσλήψεις εργαζομένων έλαβαν χώρα είτε τον Φεβρουάριο 2020, είτε τον Μάρτιο 2020, με βάση τον μισθό, ο οποίος θα δηλωθεί στην αίτηση ΕΕΑ7, υπό την προϋπόθεση ότι ο εργοδότης του εν λόγω εργαζομένου θα τον δηλώσει στις Υπηρεσίες Κοινωνικών Ασφαλίσεων και θα λάβει Αριθμό Κοινωνικών Ασφαλίσεων, στην περίπτωση που δεν κατέχει ήδη. Σε περίπτωση κατά την οποία δεν υπάρχουν στοιχεία για τον μισθό Ιανουαρίου 2020, τότε λαμβάνεται υπ' όψη ο μισθός για τον οποίο υπάρχουν στοιχεία εντός των τελευταίων 9 μηνών στο Μητρώο των Υπηρεσιών Κοινωνικών Ασφαλίσεων για τον ίδιο εργοδότη.
Νοείται ότι σε περίπτωση κατά την οποία η εργοδότηση του συγκεκριμένου αιτητή / της συγκεκριμένης αιτήτριας έλαβε χώρα σε ημερομηνία, η οποία εμπίπτει στη διάρκεια οποιουδήποτε από τους πιο πάνω μήνες, με εξαίρεση την πρώτη και την τελευταία ημέρα του μήνα, τότε ο μισθός που λαμβάνεται υπ' όψη είναι ο μισθός που αφορά ολόκληρο τον μήνα.
Νοείται, περαιτέρω, ότι σε περίπτωση κατά την οποία για οποιοδήποτε μήνα στον οποίο εμπίπτει η περίοδος λήψης του επιδόματος είτε μητρότητας, είτε πατρότητας, είτε ασθενείας, είτε σωματικής βλάβης, θα λαμβάνεται υπ' όψη η αναλογία του μισθού για ολόκληρο τον μήνα.
ίίί. Το Ειδικό Επίδομα Αυτοτελώς Εργαζομένων (εβδομαδιαίο) θα ισούται με το 60% του ποσού του εβδομαδιαίου ύψους των ασφαλιστέων αποδοχών, βάσει των οποίων ο δικαιούχος είχε την υποχρέωση καταβολής εισφορών στο Ταμείο Κοινωνικών Ασφαλίσεων για το τέταρτο τρίμηνο του 2019.
ίν. Σε περίπτωση κατά την οποία η υποχρέωση καταβολής εισφορών λαμβάνει χώρα για πρώτη φορά κατά τη διάρκεια του α' τριμήνου του 2020, καταβάλλεται ως Ειδικό Επίδομα Αυτοτελώς Εργαζομένου το ποσό των €300 για περίοδο 4 εβδομάδων.
ν. Το ανώτατο ποσό που δύναται να καταβληθεί ως ειδικό επίδομα ασθενείας για μισθωτούς του ιδιωτικού τομέα για περίοδο ενός μήνα δεν μπορεί να είναι μικρότερο του ποσού των €360 και δεν μπορεί να υπερβαίνει το ποσό των €1.214 για την ίδια περίοδο. Για αυτοτελώς εργαζομένους το κατώτατο ποσό για περίοδο 4 εβδομάδων δεν μπορεί να είναι κατώτερο από €300, νοουμένου ότι δεν εμπίπτει και στην κατηγορία του μισθωτού προσώπου.
(ζ) Το Ειδικό Επίδομα Ασθενείας δεν παρέχεται για περίοδο για την οποία ο αιτητής λαμβάνει ανεργιακό επίδομα, ειδικό ανεργιακό επίδομα, επίδομα ασθενείας, επίδομα Ειδικής Άδειας για Φροντίδα Παιδιών, επίδομα μητρότητας ή επίδομα πατρότητας. Η περίοδος για την οποία παρέχεται το Ειδικό Επίδομα Ασθενείας θα λαμβάνεται υπόψη για τον υπολογισμό και την παροχή του επιδόματος ασθενείας που προνοείται από τις διατάξεις των περί Κοινωνικών Ασφαλίσεων Νόμων.
(η) Το Ειδικό Επίδομα Ασθενείας για τους δικαιούχους των κατηγοριών που αναφέρονται στην παράγραφο (γ)(α) ανωτέρω και για πρόσωπα που βρίσκονται σε αυτοπεριορισμό θα παραχωρείται μόνο αν η φύση της εργασίας δεν επιτρέπει την τηλεργασία ή την εργασία από το σπίτι ή την εργασία με ευέλικτο ωράριο.
(θ) Το Ειδικό Επίδομα Ασθενείας θα παραχωρείται μόνο μετά από υπεύθυνη δήλωση / εξουσιοδότηση του αιτητή με την οποία:
ί. Θα βεβαιώνεται υπεύθυνα ότι τα στοιχεία που έχουν καταχωρηθεί είναι αληθή και θα γίνεται αποδοχή των συνεπειών του νόμου για ψευδή δήλωση, επί χρηματική ποινή μέχρι €40.000 ή φυλάκιση μέχρι 2 χρόνια ή και στις δύο ποινές μαζί σε περίπτωση καταδίκης για παροχή ψευδών στοιχείων.
ίί. Θα παρέχεται εξουσιοδότηση στο Υπουργείο Εργασίας, Πρόνοιας και Κοινωνικών Ασφαλίσεων, να επαληθεύσει σε συνεργασία με άλλες αρμόδιες Αρχές της Δημοκρατίας ή του εξωτερικού και με Οργανισμούς/Φορείς/Επιχειρήσεις όσα από τα στοιχεία που περιέχονται στην αίτησή κριθεί ότι είναι απαραίτητα για την εξέταση της αίτησης και την παροχή του επιδόματος.
ίίί. Θα παρέχεται ρητή συγκατάθεση για την επεξεργασία των δεδομένων προσωπικού χαρακτήρα για τους σκοπούς εφαρμογής της Απόφασης, σύμφωνα με τις διατάξεις του Κεφαλαίου ΙΙΙ του Κανονισμού (ΕΕ) 2016/679 του Ευρωπαϊκού Κοινοβουλίου και Συμβουλίου της 27ης Απριλίου 2016 για την προστασία των φυσικών προσώπων έναντι της επεξεργασίας των δεδομένων προσωπικού χαρακτήρα και για την ελεύθερη κυκλοφορία των δεδομένων αυτών.
Η περίοδος κάλυψης Ειδικού Επιδόματος Ασθενείας δύναται να αρχίσει στις 13 Απριλίου 2020 και έχει διάρκεια ισχύος μέχρι τις 12 Μαΐου 2020.
(ι) Για την περίοδο για την οποία θα καταβληθεί το Ειδικό Επίδομα Ασθενείας, ο εργοδότης απαλλάσσεται από την υποχρέωσή του για την καταβολή του μισθού στους εργοδοτούμενους του που έλαβαν το εν λόγω Ειδικό Επίδομα Ασθενείας.
(ια) Η περίοδος του Ειδικού Επιδόματος Ασθενείας θα θεωρείται περίοδος εξομοιούμενης ασφάλισης για σκοπούς εισφορών στο Ταμείο Κοινωνικών Ασφαλίσεων και θα πιστωθεί αναλόγως ο ασφαλιστικός λογαριασμός του δικαιούχου.
(ιβ) Από το Ειδικό Επίδομα Ασθενείας μπορούν να επωφεληθούν και δικαιούχοι Ελάχιστου Εγγυημένου Εισοδήματος, οι οποίοι εργάζονται και εμπίπτουν στις πιο πάνω κατηγορίες. Το Ειδικό Επίδομα Ασθενείας, το οποίο θα καταβληθεί σε δικαιούχους Ελάχιστου Εγγυημένου Εισοδήματος θα ληφθεί υπ' όψη για σκοπούς υπολογισμού του εισοδήματος που λαμβάνεται υπ' όψη για σκοπούς καταβολής του Ελάχιστου Εγγυημένου Εισοδήματος για την περίοδο καταβολής του.
(ιγ) Οποιοδήποτε ποσό έχει καταβληθεί σε οποιοδήποτε πρόσωπο το οποίο εκ των υστέρων προκύπτει ότι είτε το πρόσωπο αυτό δεν ήταν δικαιούχο, είτε ότι δεν οφειλόταν ολόκληρο ή μέρος του ποσού οποιουδήποτε επιδόματος ή παροχής που παρέχεται δυνάμει του περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμου και των Αποφάσεων που εκδίδονται δυνάμει αυτού, θεωρείται ως χρέος του προσώπου αυτού στη Δημοκρατία και δύναται να συμψηφιστεί με οποιαδήποτε μελλοντική παροχή που παρέχεται είτε δυνάμει του περί Κοινωνικών Ασφαλίσεων Νόμου είτε με οποιοδήποτε ποσό είναι καταβλητέο προς το πρόσωπο αυτό είτε να διεκδικηθεί ως χρέος οφειλόμενο στη Δημοκρατία. Οι πιο πάνω διατάξεις ισχύουν και για κάθε πρόσωπο, το οποίο έχει επιτύχει διά ψευδών παραστάσεων τη χορήγηση οποιασδήποτε πληρωμής που έχει διενεργηθεί δυνάμει του περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμου και των Αποφάσεων που εκδίδονται δυνάμει αυτού.
ΥΠΕΥΘΥΝΗ ΔΗΛΩΣΗ / ΕΞΟΥΣΙΟΔΟΤΗΣΗ
Δηλώνω υπεύθυνα ότι τα πιο πάνω στοιχεία είναι αληθή. Σε περίπτωση ψευδούς δήλωσής μου, γνωρίζω ότι είμαι ένοχος αδικήματος και σε περίπτωση καταδίκης μου υπόκειμαι σε χρηματική ποινή μέχρι €40.000 ή σε φυλάκιση μέχρι 2 χρόνια ή και στις δύο ποινές μαζί. Γνωρίζω, επίσης, ότι σε περίπτωση που μου καταβληθεί επίδομα αντικανονικά χωρίς να το δικαιούμαι οφείλω να το επιστρέψω.
Εξουσιοδοτώ το Υπουργείο Εργασίας, Πρόνοιας και Κοινωνικών Ασφαλίσεων, να επαληθεύσει σε συνεργασία με άλλες αρμόδιες Αρχές της Δημοκρατίας ή του εξωτερικού και με Οργανισμούς/Φορείς/Επιχειρήσεις όσα από τα στοιχεία που περιέχονται στην αίτησή μου κρίνουν ότι είναι απαραίτητα και σχετικά με το σκοπό της συλλογής τους.
Εγώ ο/η πιο κάτω, υποβάλλοντας την παρούσα αίτηση ρητά δηλώνω ότι:
	•	Δίδω την παρούσα εξουσιοδότηση στα πλαίσια της αίτησής μου για χορήγηση Ειδικού Επιδόματος Ασθενείας.
	•	Αναγνωρίζω ότι για την περίοδο παροχής του Ειδικού Επιδόματος Ασθενείας χρειάζεται να αυτοπεριοριστώ, για την προστασία της δικής μου υγείας αλλά και της δημόσιας υγείας.
	•	Αντιλαμβάνομαι ότι, οι πιο πάνω πληροφορίες που με αφορούν και η πιο πάνω ενημέρωση προς το Υπουργείο Εργασίας, Πρόνοιας και Κοινωνικών Ασφαλίσεων είναι απολύτως απαραίτητη, ούτως ώστε να καταστεί δυνατή η εξέταση της αίτησής μου.
	•	Σε περίπτωση ανάκλησης της εξουσιοδότησης αυτής, υποχρεώνομαι να ενημερώσω αμέσως τον Γενικό Διευθυντή του Υπουργείου Εργασίας, Πρόνοιας και Κοινωνικών Ασφαλίσεων.
	•	Αν δοθεί οποιοδήποτε ποσό, το οποίο θα αποδειχθεί ότι δεν ήταν οφειλόμενο, οφείλω να το επιστρέψω ή και αποδέχομαι να συμψηφιστεί με άλλες παροχές που δικαιούμαι.
ΠΡΟΣΩΠΙΚΑ ΔΕΔΟΜΕΝΑ
Ενημέρωση που γίνεται με βάση το Κεφάλαιο ΙΙΙ του Κανονισμού (ΕΕ) 2016/679 του Ευρωπαϊκού Κοινοβουλίου και Συμβουλίου της 27ης Απριλίου 2016 για την προστασία των φυσικών προσώπων έναντι της επεξεργασίας των δεδομένων προσωπικού χαρακτήρα και για την ελεύθερη κυκλοφορία των δεδομένων αυτών και την κατάργηση της οδηγίας 95/46/ΕΚ (Γενικός Κανονισμός για την Προστασία Δεδομένων).
Τα δεδομένα προσωπικού χαρακτήρα που με αφορούν και δηλώνονται από εμένα την ιδία/τον ίδιο, θα τηρούνται σε αρχείο και θα τυγχάνουν αντικείμενο νόμιμης επεξεργασίας κατά την έννοια του Κανονισμού (ΕΕ) 2016/679 του Ευρωπαϊκού Κοινοβουλίου και Συμβουλίου της 27ης Απριλίου 2016 όπως ισχύει, από τον Υπεύθυνο Επεξεργασίας που είναι το Υπουργείο Εργασίας, Πρόνοιας και Κοινωνικών Ασφαλίσεων/Υπηρεσίες Κοινωνικών Ασφαλίσεων για σκοπούς εξέτασης της παρούσας αίτησής μου. Αποδέκτες των δεδομένων θα είναι το αρμόδιο προσωπικό του Υπουργείου Εργασίας, Πρόνοιας και Κοινωνικών Ασφαλίσεων/Υπηρεσίες Κοινωνικών Ασφαλίσεων. Τα προσωπικά δεδομένα που περιλαμβάνονται στα αρχεία που τηρεί το Υπουργείο Εργασίας, Πρόνοιας και Κοινωνικών Ασφαλίσεων/Υπηρεσίες Κοινωνικών Ασφαλίσεων μπορούν να ανακοινώνονται ή να μεταδίδονται μεταξύ των εμπλεκόμενων κυβερνητικών υπηρεσιών. Η διαχείριση και επεξεργασία των προσωπικών μου δεδομένων θα γίνεται με ασφάλεια και εχεμύθεια και θα υπόκειται στις σχετικές διατάξεις του Κανονισμού (ΕΕ) 2016/679 του Ευρωπαϊκού Κοινοβουλίου και του Συμβουλίου. Επίσης, πληροφορούμαι ότι, μεταξύ άλλων, έχω τα δικαιώματα ενημέρωσης, πρόσβασης, διόρθωσης και διαγραφής σε δεδομένα προσωπικού χαρακτήρα που με αφορούν, όπως αυτά αναφέρονται τα άρθρα 13, 14, 15, 16, 17, 18 και 19 του Κανονισμού (ΕΕ) 2016/679 του Ευρωπαϊκού Κοινοβουλίου και του Συμβουλίου της 27ης Απριλίου 2016, για τα οποία μπορώ να απευθυνθώ στον Υπεύθυνο Επεξεργασίας (το Υπουργείο Εργασίας, Πρόνοιας και Κοινωνικών Ασφαλίσεων/Υπηρεσίες Κοινωνικών Ασφαλίσεων).
Ημερομηνία:	
Αρ. Κοινωνικών Ασφαλίσεων:	
Αριθμός Ευρωπαϊκής Εγγραφής: ...
	Ονοματεπώνυμο:	 	Ταυτότητα:	
Συμφωνώ με τα πιο πάνω


ΠΑΡΑΡΤΗΜΑ ΙΙ (Έντυπο ΕΕΑ.7) Αρ. Μητρώου:	
Η ΣΥΜΠΛΗΡΩΣΗ ΤΟΥ ΠΑΡΟΝΤΟΣ ΕΝΤΥΠΟΥ ΔΕΝ ΣΑΣ ΚΑΘΙΣΤΑ ΔΙΚΑΙΟΥΧΟ ΤΩΝ ΣΧΕΔΙΩΝ.
ΠΡΕΠΕΙ ΝΑ ΣΥΜΠΛΗΡΩΘΕΙ ΚΑΙ Η ΣΧΕΤΙΚΗ ΑΙΤΗΣΗ ΕΕΑ.1, ΕΕΑ.2, ΕΕΑ.3, ΕΕΑ.4 ΑΝΑΛΟΓΑ ΜΕ ΤΗΝ ΠΕΡΙΠΤΩΣΗ·
ΠΡΟΣΟΧΗ: Η παρούσα δήλωση συμπληρώνεται από εργοδότες οι οποίοι επιθυμούν να δηλώσουν τους εργοδοτουμένους τους οι οποίοι έχουν προσληφθεί τον Φεβρουάριο ή τον Μάρτιο του 2020 για να είναι δικαιούχοι των επιδομάτων των Ειδικών Σχεδίων.
Το παρόν έντυπο πρέπει να συμπληρωθεί πριν από τη συμπλήρωση οποιασδήποτε αίτησης για τα Ειδικά Σχέδια.
Σημειώνεται ότι οι εργοδοτούμενοι που δηλώνονται στην παρούσα αίτηση χρειάζεται να δηλωθούν και σε οποιασδήποτε αίτηση, την οποία οφείλουν να υποβάλουν για παροχή οποιουδήποτε Ειδικού Επιδόματος.
ΜΕΡΟΣΙ
Καταχωρήστε Αριθμό Μητρώου Εργοδότη:	
Οικονομική Δραστηριότητα:	
Διεύθυνση Εργασίας:	
Ηλεκτρονική Διεύθυνση:	
Αρ. Κινητού Τηλεφώνου:	
ΜΕΡΟΣ ΙΙ
ΥΠΟΒΟΛΗ ΣΤΟΙΧΕΙΩΝ ΤΩΝ ΕΡΓΟΔΟΤΟΥΜΕΝΩΝ

Επώνυμο
Όνομα
Ημερομηνία
Γεννήσεως
Αρ. Κινητού
Τηλεφώνου
Αρ. Ταυτότητας / ARC / Αρ.
Ευρωπαϊκής Εγγραφής
Αρ. Κοιν.
Ασφαλίσεων
Ημερομ.
Έναρξης
Εργοδότησης
Μηνιαίος
Μισθός
Πρόσληψης
1


















Η παρούσα δήλωση συμπληρώνεται για να καταστεί δυνατή η καταβολή των Ειδικών Επιδομάτων των εργοδοτουμένων που έχετε δηλώσει στο ΜΕΡΟΣ ΙΙ για τους οποίους δηλώνετε ότι έχουν εργοδοτηθεί από εσάς είτε τον Φεβρουάριο, είτε τον Μάρτιο 2020.
Προτού συμπληρωθεί το παρόν έντυπο, υποχρεούστε να προβείτε σε εγγραφή των εργοδοτουμένων σας στις Υπηρεσίες Κοινωνικών Ασφαλίσεων σύμφωνα με τη συνήθη διαδικασία και να λάβουν Αριθμό Κοινωνικών Ασφαλίσεων, σε περίπτωση κατά την οποία δεν κατέχουν·
ΥΠΕΥΘΥΝΗ ΔΗΛΩΣΗ / ΕΞΟΥΣΙΟΔΟΤΗΣΗ
Δηλώνω υπεύθυνα ότι τα πιο πάνω στοιχεία είναι αληθή. Σε περίπτωση ψευδούς δήλωσής μου, γνωρίζω ότι είμαι ένοχος αδικήματος και σε περίπτωση καταδίκης μου υπόκειμαι σε χρηματική ποινή μέχρι €40.000 ή σε φυλάκιση μέχρι 2 χρόνια ή και στις δύο ποινές μαζί.
Εξουσιοδοτώ το Υπουργείο Εργασίας, Πρόνοιας και Κοινωνικών Ασφαλίσεων, να επαληθεύσει σε συνεργασία με άλλες αρμόδιες Αρχές της Δημοκρατίας ή του εξωτερικού και με Οργανισμούς/Φορείς/Επιχειρήσεις όσα από τα στοιχεία που περιέχονται στην αίτησή μου κριθεί ότι είναι απαραίτητα και σχετικά με το σκοπό της συλλογής τους.
ΠΡΟΣΩΠΙΚΑ ΔΕΔΟΜΕΝΑ
Ενημέρωση που γίνεται με βάση το Κεφάλαιο ΙΙΙ του Κανονισμού (ΕΕ) 2016/679 του Ευρωπαϊκού Κοινοβουλίου και Συμβουλίου της 27ης Απριλίου 2016 για την προστασία των φυσικών προσώπων έναντι της επεξεργασίας των δεδομένων προσωπικού χαρακτήρα και για την ελεύθερη κυκλοφορία των δεδομένων αυτών και την κατάργηση της οδηγίας 95/46/ΕΚ (Γενικός Κανονισμός για την Προστασία Δεδομένων).
Τα δεδομένα προσωπικού χαρακτήρα που με αφορούν και δηλώνονται από εμένα την ιδία/τον ίδιο, θα τηρούνται σε αρχείο και θα τυγχάνουν αντικείμενο νόμιμης επεξεργασίας κατά την έννοια του Κανονισμού (ΕΕ) 2016/679 του Ευρωπαϊκού Κοινοβουλίου και Συμβουλίου της 27ης Απριλίου 2016 όπως ισχύει, από τον Υπεύθυνο Επεξεργασίας που είναι το Υπουργείο Εργασίας, Πρόνοιας και Κοινωνικών Ασφαλίσεων/Υπηρεσίες Κοινωνικών Ασφαλίσεων για σκοπούς εξέτασης της παρούσας αίτησής μου. Αποδέκτες των δεδομένων θα είναι το αρμόδιο προσωπικό του Υπουργείου Εργασίας, Πρόνοιας και Κοινωνικών Ασφαλίσεων/Υπηρεσίες Κοινωνικών Ασφαλίσεων. Τα προσωπικά δεδομένα που περιλαμβάνονται στα αρχεία που τηρεί το Υπουργείο Εργασίας, Πρόνοιας και Κοινωνικών Ασφαλίσεων/Υπηρεσίες Κοινωνικών Ασφαλίσεων μπορούν να ανακοινώνονται ή να μεταδίδονται μεταξύ των εμπλεκόμενων κυβερνητικών υπηρεσιών. Η διαχείριση και επεξεργασία των προσωπικών μου δεδομένων θα γίνεται με ασφάλεια και εχεμύθεια και θα υπόκειται στις σχετικές διατάξεις του Κανονισμού (ΕΕ) 2016/679 του Ευρωπαϊκού Κοινοβουλίου και του Συμβουλίου. Επίσης, πληροφορούμαι ότι, μεταξύ άλλων, έχω τα δικαιώματα ενημέρωσης, πρόσβασης, διόρθωσης και διαγραφής σε δεδομένα προσωπικού χαρακτήρα που με αφορούν, όπως αυτά αναφέρονται τα άρθρα 13, 14, 15, 16, 17, 18 και 19 του Κανονισμού (ΕΕ) 2016/679 του Ευρωπαϊκού Κοινοβουλίου και του Συμβουλίου της 27ης Απριλίου 2016, για τα οποία μπορώ να απευθυνθώ στον Υπεύθυνο Επεξεργασίας (το Υπουργείο Εργασίας, Πρόνοιας και Κοινωνικών Ασφαλίσεων/Υπηρεσίες Κοινωνικών Ασφαλίσεων).
Ημερομηνία:	
Ονοματεπώνυμο:	
Αρ. Δελτίου Ταυτότητας:	
Συμφωνώ με τα πιο πάνω [	]
Τυπώθηκε στο Τυπογραφείο της Κυπριακής Δημοκρατίας,1445 Λευκωσία, Κύπρος
Τηλ.: 22405824, Φαξ: 22303175 - www.mof.gov.cy/gpo
Αντίτυπα της Επίσημης Εφημερίδας πωλούνται προς €2,00 το καθένα
