Wij Willem-Alexander, bij de gratie Gods, Koning der Nederlanden,
Prins van Oranje-Nassau, enz. enz. enz.
Op de voordracht van Onze Minister voor Rechtsbescherming van
3 december 2020, directie Wetgeving en Juridische Zaken, nr. 3111658;
Gelet op artikel 3.1, derde lid, van de Tijdelijke wet COVID-19 SZW en
JenV;
Hebben goedgevonden en verstaan:
Enig artikel
Hoofdstuk 2 van de Tijdelijke wet COVID-19 SZW en JenV treedt in
werking met ingang van de dag na de datum van uitgifte van het
Staatsblad waarin zij wordt geplaatst.
Onze Minister voor Rechtsbescherming is belast met de uitvoering van
dit besluit dat in het Staatsblad zal worden geplaatst.
â€™s-Gravenhage, 8 december 2020
Willem-Alexander
De Minister voor Rechtsbescherming,
S. Dekker
Uitgegeven de zestiende december 2020
De Minister van Justitie en Veiligheid,
F.B.J. Grapperhaus

NOTA VAN TOELICHTING
Dit besluit regelt dat Hoofdstuk 2 van de Tijdelijke wet COVID-19 SZW
en JenV in werking treedt met ingang van de dag na de datum van uitgifte
van het Staatsblad waarin zij wordt geplaatst. Dit onderdeel van de
Tijdelijke wet COVID-19 SZW en JenV voorziet in de Tijdelijke voorziening
betalingsuitstel. Deze regeling beoogt vermijdbare faillissementen en
vermijdbaar verhaal te voorkomen van ondernemers die tijdelijke
liquiditeitsproblemen hebben als gevolg van de uitbraak van het
COVID-19 virus door de rechter tijdelijk de mogelijkheid te bieden de
behandeling van faillissementsverzoeken aan te houden en andere
verhaalsacties te schorsen en een schuldenaar een tijdelijk betalingsuitstel
te verlenen.
De Minister voor Rechtsbescherming,
S. Dekker