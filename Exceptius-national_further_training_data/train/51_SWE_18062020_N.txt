Förordning
om ändring i förordningen (1998:899) om miljöfarlig 
verksamhet och hälsoskydd
Utfärdad den 17 juni 2020
Regeringen föreskriver i fråga om förordningen (1998:899) om miljöfarlig 
verksamhet och hälsoskydd
dels att 26 a och 27 §§ ska ha följande lydelse,
dels att det ska införas sex nya paragrafer, 25 g–25 j, 27 a och 27 b §§, av 
följande lydelse.
25 g § En anmälan som avser en ändring av en verksamhet enligt 1 kap. 
5 a § miljöprövningsförordningen (2013:251), ska utöver det som anges i 
25 § 1 innehålla
1. uppgifter om varför ändringen behövs på grund av spridningen av det
virus som orsakar sjukdomen covid-19 och varför ändringen är brådskande,
2. en redogörelse för tillståndsbestämmelser och villkor som gäller för
verksamheten enligt befintliga tillstånd, och
3. en icke-teknisk sammanfattning över uppgifterna i anmälan.
Om ändringen avser en industriutsläppsverksamhet enligt definitionen i
1 kap. 2 § industriutsläppsförordningen (2013:250) och ändringen kan ha en 
betydande negativ inverkan på människors hälsa eller miljön ska anmälan 
dessutom innehålla uppgifter
1. om användning av råvaror, andra insatsvaror och ämnen,
2. om energianvändning och energigenerering,
3. om förhållandena inom anläggningens område,
4. om utsläppskällor och typ och mängd av utsläpp med en redogörelse
för vilka betydande effekter på miljön som utsläppen kan orsaka,
5. om den teknik och metod som ska förebygga eller minska utsläpp och
en översikt över de alternativa tekniker, metoder och åtgärder som övervägts,
6. om åtgärder för övervakning och kontroll av utsläpp,
7. om åtgärder för att förebygga att avfall uppkommer och åtgärder för att
avfall som uppkommer förbehandlas för återanvändning, materialåtervinning och återvinning, och
8. som visar att risken är liten för att verksamheten medför föroreningsskada inom det område verksamheten ska bedrivas alternativt en statusrapport i enlighet med 1 kap. 23 § industriutsläppsförordningen (2013:250) 
om en sådan inte redan getts in.
25 h § En anmälan som avser en ändring av en verksamhet enligt 1 kap. 
5 b § miljöprövningsförordningen (2013:251), ska utöver det som anges i 
25 § 1 innehålla
1. uppgifter som visar att behovet av ändringen är brådskande till följd av SFS 2020:530
att förutsättningarna för driften av verksamheten har förändrats på grund av 
spridningen av det virus som orsakar sjukdomen covid-19,
2. uppgifter som anges i 8 § och 9 § 1 miljöbedömningsförordningen
(2017:966),
3. uppgifter som visar att ändringen inte medför sådan försämring eller
sådant äventyr som avses i 5 kap. 4 § första stycket miljöbalken,
4. en redogörelse för tillståndsbestämmelser och villkor som gäller för
verksamheten enligt befintliga tillstånd, och
5. en icke-teknisk sammanfattning över uppgifterna i anmälan.
25 i § En anmälan som avser en ändring av en timmerlagringsverksamhet 
enligt 1 kap. 5 c § miljöprövningsförordningen (2013:251), ska utöver det 
som anges i 25 § 1 innehålla
1. uppgifter som visar att ändringen är brådskande och behövs till följd av
att efterfrågan på timmer och annat virke har minskat på grund av spridningen av det virus som orsakar sjukdomen covid-19,
2. uppgifter som visar att ändringen inte medför sådan försämring eller
sådant äventyr som avses i 5 kap. 4 § första stycket miljöbalken,
3. en redogörelse för tillståndsbestämmelser och villkor som gäller för
verksamheten enligt befintliga tillstånd, och 
4. en icke-teknisk sammanfattning över uppgifterna i anmälan.
25 j § En anmälan som avser en sådan timmerlagringsverksamhet som 
anges i 8 kap. 10 a § miljöprövningsförordningen (2013:251), ska utöver det 
som anges i 25 § 1 innehålla
1. uppgifter som visar att behovet av verksamheten är brådskande och
behövs till följd av att efterfrågan har minskat på grund av spridningen av 
det virus som orsakar sjukdomen covid-19,
2. uppgifter som anges i 8 § och 9 § 1 miljöbedömningsförordningen
(2017:966),
3. uppgifter som visar att ändringen inte medför sådan försämring eller
sådant äventyr som avses i 5 kap. 4 § första stycket miljöbalken, och
4. en icke-teknisk sammanfattning över uppgifterna i anmälan.
26 a §
1
 I fråga om en verksamhet eller åtgärd som anges i 25 § 2, 25 h eller 
25 j § ska den myndighet som handlägger anmälan
1. pröva om verksamheten eller åtgärden behöver tillståndsprövas,
2. vid prövningen ta hänsyn till de omständigheter som anges i 10–13 §§ 
miljöbedömningsförordningen (2017:966), och
3. förelägga verksamhetsutövaren att ansöka om tillstånd, om myndigheten finner att verksamheten eller åtgärden kan antas medföra en betydande 
miljöpåverkan.
27 §
2
 När ett anmälningsärende är tillräckligt utrett och om det behövs, 
ska den myndighet som handlägger ärendet i ett föreläggande till verksamhetsutövaren besluta om försiktighetsmått eller förbud enligt miljöbalken 
eller förelägga verksamhetsutövaren att ansöka om tillstånd enligt 9 kap. 
6 a § miljöbalken.
Om myndigheten inte förelägger om försiktighetsmått eller förbud enligt SFS 2020:530
första stycket, ska myndigheten underrätta den som har gjort anmälan om 
att ärendet inte kommer att leda till någon åtgärd från myndighetens sida.
27 a § Den myndighet som handlägger ett anmälningsärende som avses i 
25 d § ska, när ärendet är tillräckligt utrett, förelägga om försiktighetsmått 
eller förbud om ärendet avser en sådan verksamhet som behandlar avfall och 
verksamhetsutövaren inte föreläggs att ansöka om tillstånd. Ett föreläggande 
om försiktighetsmått ska innehålla uppgifter om de 
1. typer och mängder av avfall som får behandlas,
2. metoder för att behandla avfall som får användas,
3. tekniska krav och eventuella övriga krav som är relevanta för platsen i
fråga,
4. skyddsåtgärder och andra försiktighetsmått som behövs med hänsyn till
verksamheten, den plats som verksamheten bedrivs på och andra omständigheter,
5. åtgärder som behövs för att övervaka och kontrollera verksamheten,
och
6. åtgärder som behövs i fråga om avslutning av verksamheten och efterbehandling.
27 b § Den myndighet som handlägger ett anmälningsärende om ändring 
av verksamhet enligt 1 kap. 5 a, 5 b eller 5 c eller ett ärende enligt 8 kap. 
10 a § miljöprövningsförordningen (2013:251) ska handlägga ärendet 
skyndsamt. När ärendet är tillräckligt utrett ska myndigheten besluta om att 
godkänna anmälan, eller vid behov förelägga om försiktighetsmått eller förbud om verksamhetsutövaren inte föreläggs att ansöka om tillstånd. Föreläggandet ska ange den tid den ändrade verksamheten får bedrivas.
Ett föreläggande om försiktighetsmått ska, i det fall verksamheten avser 
en industriutsläppsverksamhet enligt definitionen i 1 kap. 2 § industriutsläppsförordningen (2013:250) och ändringen kan ha en betydande negativ 
inverkan på människors hälsa eller miljön, utöver uppgifter i första stycket 
innehålla de
1. tillkommande skyddsåtgärder, begränsningar, försiktighetsmått, tillåtna
utsläpp och begränsningsvärden som behövs för att förebygga, hindra eller 
motverka att ändringen eller åtgärden medför skada eller olägenhet för 
människors hälsa eller miljön,
2. tillkommande åtgärder för hantering av kemiska produkter i verksamheten om hanteringen kan medföra olägenheter för den yttre miljön,
3. tillkommande åtgärder som behövs för att övervaka och kontrollera
verksamheten med mätmetod, mätfrekvens och utvärderingsmetod angivna,
4. tillkommande åtgärder för hantering och kontroll av avfall som genereras i verksamheten, och
5. åtgärder som behövs i fråga om att avsluta och efterbehandla den ändrade verksamheten.
Den myndighet som handlägger en anmälan enligt 1 kap. 5 b § eller 8 kap. 
10 a § miljöprövningsförordningen (2013:251) ska även pröva verksamheten
enligt vad som följer av 26 a §.
1. Denna förordning träder i kraft den 25 juni 2020.
2. Bestämmelserna i 25 g–25 j, 26 a, 27 och 27 b §§ tillämpas även på
anmälningar som gjorts före ikraftträdandet.
På regeringens vägnar SFS 2020:530
ISABELLA LÖVIN
Susanne Gerland
(Miljödepartementet)
