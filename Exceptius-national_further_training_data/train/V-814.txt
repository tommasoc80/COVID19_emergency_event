

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. KOVO  9 D. ĮSAKYMO NR. V-314 „DĖL GREITOSIOS MEDICINOS PAGALBOS PASLAUGŲ DĖL KORONAVIRUSO (COVID-19) ORGANIZAVIMO TVARKOS APRAŠO  PATVIRTINIMO“ PAKEITIMO

2020 m. balandžio 10 d. Nr. V-814
Vilnius


P a k e i č i u  Lietuvos Respublikos sveikatos apsaugos ministro 2020 m. kovo 9 d. įsakymą Nr. V-314 „Dėl Greitosios medicinos pagalbos paslaugų dėl koronaviruso (COVID-19) organizavimo tvarkos aprašo patvirtinimo“ ir išdėstau jį nauja redakcija:

„LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL GREITOSIOS MEDICINOS PAGALBOS PASLAUGŲ DĖL COVID-19 LIGOS (KORONAVIRUSO INFEKCIJOS) ORGANIZAVIMO TVARKOS APRAŠO PATVIRTINIMO


Vadovaudamasis Lietuvos Respublikos sveikatos priežiūros įstaigų įstatymo 10 straipsnio 6 punktu, Lietuvos Respublikos civilinės saugos įstatymo 2 straipsnio 15 dalimi, 19 straipsnio 2 dalies 4 punktu, 6 dalimi ir 28 straipsnio 8 dalimi bei atsižvelgdamas į Lietuvos Respublikos Vyriausybės 2020 m. vasario 26 d. nutarimą Nr. 152 „Dėl valstybės lygio ekstremaliosios situacijos paskelbimo“:
1. T v i r t i n u Greitosios medicinos pagalbos paslaugų dėl COVID-19 ligos (koronaviruso infekcijos) organizavimo tvarkos aprašą (pridedama).
2. P a v e d u įsakymo vykdymo kontrolę viceministrui pagal veiklos sritį.“



Sveikatos apsaugos ministras	Aurelijus Veryga

PATVIRTINTA
Lietuvos Respublikos sveikatos
apsaugos ministro 2020 m. kovo 9 d. įsakymu Nr. V-314
(Lietuvos Respublikos sveikatos
apsaugos ministro 
2020 m. balandžio 10 d. 
įsakymo Nr. V-814 
redakcija)



GREITOSIOS MEDICINOS PAGALBOS PASLAUGŲ DĖL COVID-19 LIGOS (KORONAVIRUSO INFEKCIJOS) ORGANIZAVIMO TVARKOS APRAŠAS

I SKYRIUS
BENDROSIOS NUOSTATOS

1. Greitosios medicinos pagalbos paslaugų dėl COVID-19 ligos (koronaviruso infekcijos) organizavimo tvarkos aprašas (toliau – Aprašas) nustato greitosios medicinos pagalbos (toliau – GMP) paslaugų COVID-19 ligos (koronaviruso infekcijos) (toliau – paslaugos) teikimo organizavimo tvarką, pagrindines asmens sveikatos priežiūros įstaigas, teikiančias GMP paslaugas (toliau – pagrindinė GMP įstaiga),  jų veikimo teritoriją ir funkcijas bei paslaugas organizuojančią asmens sveikatos priežiūros įstaigą, teikiančią GMP paslaugas (toliau – paslaugas organizuojanti GMP įstaiga) GMP bei jos funkcijas.
2. Šis Aprašas taikomas GMP paslaugų teikimui iki Valstybės lygio ekstremaliosios situacijos dėl COVID-19 ligos (koronaviruso infekcijos) atšaukimo.
3. Šiame Apraše vartojamos sąvokos:
3.1. Pagrindinė greitosios medicinos pagalbos paslaugas teikianti asmens sveikatos priežiūros įstaiga  – asmens sveikatos priežiūros įstaiga teikianti, organizuojanti ir koordinuojanti greitosios medicinos pagalbos paslaugų teikimą nustatytoje teritorijoje.
3.2. Paslaugas organizuojanti greitosios medicinos pagalbos paslaugas teikianti asmens sveikatos priežiūros įstaiga – asmens sveikatos priežiūros įstaiga organizuojanti ir koordinuojanti pagrindinių GMP įstaigų veiklą susijusią su GMP paslaugų dėl COVID-19 ligos (koronaviruso infekcijos) teikimu.
3.3. Kitos Apraše vartojamos sąvokos suprantamos taip, kaip jos apibrėžiamos Lietuvos Respublikos sveikatos sistemos įstatyme, Lietuvos Respublikos sveikatos priežiūros įstaigų įstatyme ir kituose asmens sveikatos priežiūros paslaugų teikimą reglamentuojančiuose teisės aktuose.

II SKYRIUS
PAGRINDINĖS GMP ĮSTAIGOS, JŲ VEIKIMO TERITORIJA IR FUNKCIJOS

4. Pagrindinės  GMP įstaigos yra šios:
4.1. VšĮ Greitosios medicinos pagalbos stotis; 
4.2. VšĮ Kauno miesto greitosios medicinos pagalbos stotis;
4.3. VšĮ Klaipėdos greitosios medicinos pagalbos stotis;
4.4. VšĮ Panevėžio miesto greitosios medicinos pagalbos stotis;
4.5. VšĮ Šiaulių greitosios medicinos pagalbos stotis. 
5. Pagrindinės GMP įstaigos, teikdamos paslaugas asmenims, kuriems įtariama COVID-19 liga (koronaviruso infekcija), pasitelkia šias GMP įstaigas:

Eil. Nr.
Pagrindinė GMP įstaiga  
GMP įstaigos  pagal veikimo teritorija, kurias Pagrindinė GMP įstaiga  pasitelkia organizuodama paslaugų teikimą
1.
VšĮ Kauno miesto greitosios medicinos pagalbos stotis 
1. Kauno apskritis
1.1. VšĮ Kauno miesto greitosios medicinos pagalbos stotis
1.2. VšĮ Kauno rajono greitosios medicinos pagalbos stotis
1.3. VšĮ Jonavos greitosios medicinos pagalbos stotis
1.4. VšĮ Prienų rajono pirminės sveikatos priežiūros centras
1.5. VšĮ Kaišiadorių greitosios medicinos pagalbos stotis
1.6. VšĮ Kėdainių pirminės sveikatos priežiūros centras
1.7. VšĮ Raseinių rajono greitosios medicinos pagalbos stotis

2. Marijampolės apskritis
2.1. VšĮ Vilkaviškio pirminės sveikatos priežiūros centras
2.2. VšĮ Šakių greitosios medicinos pagalbos stotis

3. Alytaus apskritis
3.1. VšĮ Alytaus rajono savivaldybės greitosios medicinos pagalbos stotis
3.2. VšĮ Druskininkų pirminės sveikatos priežiūros centras
3.3. VšĮ Varėnos pirminės sveikatos priežiūros centras

4. Tauragės apskritis:
4.1. VšĮ Jurbarko pirminės sveikatos priežiūros centras
4.2. VšĮ Tauragės rajono pirminės sveikatos priežiūros centras
4.3. UAB „Ambulansas“

2.
VšĮ Greitosios medicinos pagalbos stotis

1. Vilniaus apskritis:
1.1. VšĮ Greitosios medicinos pagalbos stotis
1.2. VšĮ Trakų pirminės sveikatos priežiūros centras
1.3. VšĮ Vievio pirminės sveikatos priežiūros centras
1.4. VšĮ Šalčininkų pirminės sveikatos priežiūros centras
1.5. VšĮ Ukmergės pirminės sveikatos priežiūros centras
1.6. VšĮ Vilniaus rajono centrinė poliklinika

2. Utenos apskritis:
2.1. VšĮ Utenos pirminės sveikatos priežiūros centras
2.2. VšĮ Molėtų rajono greitosios medicinos pagalbos centras
2.3. UAB „Ambulansas“
2.4. Zarasų rajono savivaldybės VšĮ Pirminės sveikatos priežiūros centras
2.5. VšĮ Ignalinos rajono poliklinika

3.
VšĮ Klaipėdos greitosios medicinos pagalbos stotis

1. Klaipėdos apskritis: 
1.1. VšĮ Klaipėdos greitosios medicinos pagalbos stotis
1.2. IĮ V. Budanovo personalinė įmonė
1.3. Gargždų pirminės sveikatos priežiūros centras
1.4. VšĮ Kretingos pirminės sveikatos priežiūros centras
1.5. VšĮ Neringos pirminės sveikatos priežiūros centras
1.6. VšĮ Skuodo greitosios medicinos pagalbos stotis
1.7. VšĮ Šilutės pirminės sveikatos priežiūros centras

4.
VšĮ Šiaulių greitosios medicinos pagalbos stotis
Šiaulių apskritis:
1.1. VšĮ Šiaulių greitosios medicinos pagalbos stotis
1.2. VšĮ Akmenės rajono greitosios medicinos pagalbos centras
1.3. VšĮ Joniškio rajono savivaldybės greitosios medicinos pagalbos stotis
1.4. VšĮ Kelmės rajono pirminės sveikatos priežiūros centras
1.5. VšĮ Pakruojo rajono pirminės sveikatos priežiūros centras
1.6. VšĮ Radviliškio rajono pirminės sveikatos priežiūros centras

2. Telšių apskritis:
2.1. VšĮ Mažeikių greitosios medicinos pagalbos centras
2.2. VšĮ Telšių r. pirminės sveikatos priežiūros centras 
2.3. Viešoji įstaiga Plungės rajono greitoji medicinos pagalba

5.
VšĮ Panevėžio miesto greitosios medicinos pagalbos stotis
1. Panevėžio apskritis:
1.1. VšĮ Panevėžio miesto greitosios medicinos pagalbos stotis
1.2. VšĮ Biržų rajono savivaldybės poliklinika
1.3. VšĮ Kupiškio rajono savivaldybės pirminės asmens sveikatos priežiūros centras
1.4. VšĮ Panevėžio rajono savivaldybės poliklinika
1.5. VšĮ Pasvalio pirminės asmens sveikatos priežiūros centras
1.6. VšĮ  Rokiškio pirminės asmens sveikatos priežiūros centras

2. Marijampolės apskritis:
2.1. VšĮ Marijampolės greitosios medicinos pagalbos stotis

3. Utenos apskritis
3.1. VšĮ Anykščių raj. savivaldybės pirminės sveikatos priežiūros centras


6. Pagrindinės GMP įstaigos privalo užtikrinti GMP paslaugų teikimą atitinkamo regiono pacientams.
7. Pagrindinės GMP įstaigos funkcijos:
7.1. užtikrinti GMP paslaugų teikimo organizavimą asmenims, kuriems įtariama COVID-19 liga (koronaviruso infekcija), esant poreikiui pasitelkiant kitas GMP įstaigas pagal veikimo teritoriją.
7.2. konsultuoti ir metodiškai vadovauti GMP įstaigas esančias veikimo teritorijoje;
7.3. bendradarbiauti su GMP paslaugų teikime dalyvaujančiomis ASPĮ, kitomis įstaigomis, įmonėmis, organizacijomis, siekiant optimizuoti paslaugų koordinavimo ir organizavimo procesą, identifikuoti problemas, kurios įtakoja GMP paslaugų teikimą asmenims, kuriems yra įtariama  COVID-19 liga (koronaviruso infekcija) ir pateikti jų sprendimą. Esant būtinybei rasti tinkamą sprendimo būdą identifikuotai problemai spręsti, gali būti pasitelkiamos ir kitos organizacijos;
7.4. vykdyti iš SAM gautos informacijos sklaidą;
7.5. teikti informaciją paslaugas organizuojančiai GMP įstaigai apie GMP paslaugų susijusių su COVID-19 liga (koronaviruso infekcija) organizavimą, teikimą, rezultatus;
7.6. vykdyti kitas šiame Apraše ir kituose teisės aktuose nustatytas funkcijas, susijusias su paslaugų koordinavimu, organizavimu ir pacientų srautų valdymu, taip pat sveikatos priežiūros paslaugų dėl COVID-19 ligos (koronaviruso infekcijos) teikimu.
8. VšĮ Kauno miesto greitosios medicinos pagalbos stotis yra nustatoma paslaugas organizuojančia GMP įstaiga. 
9. Paslaugas organizuojančios GMP įstaigos funkcijos:
9.1. konsultuoti ir metodiškai vadovauti pagrindinėms GMP įstaigoms;
9.2. koordinuoti GMP paslaugų dėl COVID-19 ligos (koronaviruso infekcijos)  teikimą ir vykdyti stebėseną;
9.3. bendradarbiauti su GMP paslaugų teikime dalyvaujančiomis asmens sveikatos priežiūros įstaigomis (toliau – ASPĮ), kitomis įstaigomis, įmonėmis, organizacijomis, siekiant optimizuoti paslaugų koordinavimo ir organizavimo procesą, identifikuoti problemas, įtakojančias GMP paslaugų teikimą ir pateikti galimus sprendimo būdus. Esant būtinybei rasti tinkamą sprendimo būdą identifikuotai problemai spręsti, gali būti pasitelkiamos ir kitos organizacijos;
9.4. vykdyti paslaugų organizavimo proceso stebėseną, analizuoti rezultatus, prireikus, teikti siūlymus Lietuvos Respublikos sveikatos apsaugos ministerijai (toliau – SAM);
9.5. vykdyti iš SAM gautos informacijos sklaidą;
9.6. teikti informaciją SAM apie GMP paslaugų organizavimu ir teikimu bei veiklos rezultatus;
9.7. vykdyti kitas šiame Apraše ir kituose teisės aktuose nustatytas funkcijas, susijusias su paslaugų koordinavimu, organizavimu ir pacientų srautų valdymu, taip pat sveikatos priežiūros paslaugų dėl COVID-19 ligos (koronavirusinės infekcijos) teikimu;
9.8. organizuoti darbuotojų pasitelkimą COVID-19 ligos (koronaviruso infekcijos) padariniams šalinti tose veiklos teritorijos GMP įstaigose, kuriose tuo metu yra darbuotojų trūkumas.
10. Pagrindinėje GMP įstaigoje dirbantis dispečeris (toliau – dispečeris), telefonu atsiliepęs į kreipimąsi dėl medicinos pagalbos teikimo, įvertina skambinančiojo nusiskundimus ir nustato, ar asmuo atitinka atvejo apibrėžime, nustatytame Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. kovo 23 d. sprendime Nr. V-328 „Dėl COVID-19 ligos (koronaviruso infekcijos) atvejo apibrėžimo atnaujinimo“, nurodytus įtariamus atvejus ar patenka į papildomas tiriamųjų asmenų kategorijas.
11. Dispečeriui nustačius, kad asmuo atitinka COVID-19 ligos (koronaviruso infekcijos) apibrėžimą, telefonu informuoja artimiausią paslaugų teikimą organizuojančią ASPĮ, nurodytą Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos apraše, patvirtintame Lietuvos Respublikos sveikatos apsaugos ministro 2020 m. kovo 4 d. įsakymu Nr. V-281 „Dėl Sveikatos priežiūros paslaugų dėl COVID-19 ligos (koronaviruso infekcijos) organizavimo tvarko aprašo patvirtinimo“ (toliau – Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašas) ir su paskirtu atsakingu gydytoju joje aptaria tolesnę paslaugų pacientui organizavimo taktiką (izoliavimo, ištyrimo ar hospitalizavimo, transportavimo ir kt.). 
12. Suderinus paslaugų organizavimo taktiką, aktyvuojama GMP brigada, kuri pacientą transportuoja į ASPĮ, kurią nurodė paslaugų teikimą organizuojanti ASPĮ.
13. Registruojant kvietimą, užpildoma forma Nr. 110/a „Greitosios medicinos pagalbos kvietimo kortelė“, patvirtinta Lietuvos Respublikos sveikatos apsaugos ministro 2013 m. gruodžio 20 d. įsakymu Nr. V-1234 „Dėl formos Nr. 110/a „Greitosios medicinos pagalbos kvietimo kortelė“, formos Nr. 110/a „Greitosios medicinos pagalbos kvietimo kortelė“ pildymo, pateikimo ir tikslinimo taisyklių patvirtinimo ir Lietuvos Respublikos sveikatos apsaugos ministro 2013 m. gegužės 7 d. įsakymo Nr. V-461 „Dėl Bandomosios formos 110/a „Greitosios medicinos pagalbos kvietimo kortelė“, bandomosios formos 110/a „Greitosios medicinos pagalbos kvietimo kortelė“ pildymo, pateikimo ir tikslinimo taisyklių patvirtinimo“ pripažinimo netekusiu galios“. 

III SKYRIUS
BAIGIAMOSIOS NUOSTATOS

14. Prireikus pagrindinės GMP įstaigos vadovas, atsižvelgdamas į GMP brigados tikslus ir sveikatos specialistų kompetenciją, gali sudaryti kitokios sudėties GMP brigadą  nei nustatyta sveikatos apsaugos ministro patvirtintuose teisės aktuose.
15. Prireikus pagrindinė GMP įstaiga gali pasitelkti ir kitus sveikatos priežiūros specialistus.
16. Prireikus paslaugas organizuojanti GMP įstaiga gali nurodyti pagrindinei GMP įstaigai užtikrinti GMP brigadų darbą kitoje, nei jai priklauso, teritorijoje. 
17. Pagrindinė GMP įstaiga gautas asmens apsaugos priemones (toliau – AAP) iš valstybės ir kitų rezervų paskirsto GMP įstaigoms pagal veikimo teritoriją. Pagrindinė GMP įstaiga gautas AAP paskirsto pagal GMP brigadų skaičių. 
18. Pagrindinė GMP įstaiga ne vėliau kaip po 5 dienų nuo AAP  gavimo Sveikatos apsaugos ministerijai pateikia  GMP įstaigoms, kurioms išdalytos AAP, sąrašą, nurodydama, kokios AAP ir koks jų kiekis perduotas.

________________
