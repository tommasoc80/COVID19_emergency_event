BEK nr 4 af 05/01/2021
Bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19

§ 1

I bekendtgørelse nr. 2059 af 20. december 2020 om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19, som ændret ved bekendtgørelse nr. 2299 af 30. december 2020, foretages følgende ændringer:

1. I § 1, stk. 1, og § 3, stk. 1, ændres »10 personer« til: «5 personer«.

2. I § 1, stk. 1, indsættes efter »jf. dog stk. 2-5,«: »§ 1 a,«.

3. I § 1, stk. 5, 1. pkt., ændres »Stk. 1-4 og § 2, stk. 1 og 2« til: »Stk. 1-4, § 1 a og § 2, stk. 1 og 2«.

4. Efter § 1 indsættes:

»§ 1 a. § 1, stk. 1, omfatter ikke arrangementer, begivenheder, aktiviteter eller lignende, hvor alene personer fra samme husstand deltager. Det er forbudt at afholde og deltage i arrangementer m.v. nævnt i 1. pkt., hvor der er flere end 10 personer til stede på samme sted samtidig, jf. dog § 1, stk. 5, § 4 og kapitel 4.

Stk. 2. § 1, stk. 1, omfatter ikke arrangementer, begivenheder, aktiviteter eller lignende, hvor alene personer, som er hinandens nærmeste pårørende, deltager. Som nærmeste pårørende anses en persons ægtefælle, faste samlevende, faste partner, forældre, børn, herunder børn af ægtefæller, faste samlevende, faste partner samt plejebørn, og søskende. Det er forbudt at afholde og deltage i arrangementer m.v. nævnt i 1. pkt., hvor der er flere end 10 personer til stede på samme sted samtidig, jf. dog § 1, stk. 5, § 4 og kapitel 4.

Stk. 3. § 1, stk. 1, omfatter ikke arrangementer, begivenheder, aktiviteter eller lignende, der finder sted på indendørs fællesområder til boliger, hvor beboerne ikke kan undgå omgang med hinanden, herunder fælles køkken- og badefaciliteter på kollegier og lignende boligfællesskaber.«

5. I § 3, stk. 1, og § 5, stk. 1 og 2, ændres »stk. 1-4 og § 2, stk. 1 og 2« til: »stk. 1-4, § 1 a og § 2, stk. 1 og 2«.

6. Efter § 3 indsættes:

»§ 3 a. § 3 stk. 1, omfatter ikke situationer, hvor alene personer fra samme husstand befinder sig sammen. Befinder flere end 10 personer fra samme husstand sig sammen på et offentligt tilgængeligt sted, uden at forholdet er omfattet af § 1, stk. 1-4, § 1 a og § 2, stk. 1 og 2, på en sådan måde, som efter politiets skøn udgør en særlig fare for smitte med covid-19, kan politiet påbyde personerne at forlade stedet, jf. dog § 4 og kapitel 4.

Stk. 2. § 3, stk. 1, omfatter ikke situationer, hvor alene personer, som er hinandens nærmeste pårørende, befinder sig sammen. Som nærmeste pårørende anses en persons ægtefælle, faste samlevende, faste partner, forældre, børn, herunder børn af ægtefæller, faste samlevende, faste partner samt plejebørn, og søskende. Befinder flere end 10 personer, som er hinandens nærmeste pårørende, sig sammen på et offentligt tilgængeligt sted, uden at forholdet er omfattet af § 1, stk. 1-4, § 1 a og § 2, stk. 1 og 2, på en sådan måde, som efter politiets skøn udgør en særlig fare for smitte med covid-19, kan politiet påbyde personerne at forlade stedet, jf. dog § 4 og kapitel 4.

Stk. 3. § 3, stk. 1, omfatter ikke situationer på indendørs fællesområder, der er offentligt tilgængelige, til boliger, hvor beboerne ikke kan undgå omgang med hinanden, herunder fælles køkken- og badefaciliteter på kollegier og lignende boligfællesskaber.

Stk. 4. Politiets skønsudøvelse efter stk. 1, 2. pkt., og stk. 2, 3. pkt., skal ske under hensyntagen til Sundhedsstyrelsens generelle anbefalinger vedrørende smittefaren fra covid-19.

Stk. 5. Personer omfattet af § 4 og § 16, stk. 4, indgår ikke ved opgørelsen af tilstedeværende personer efter stk. 1, 2. pkt., og stk. 2, 3. pkt.«

7. I § 4 indsættes efter »§ 1, stk. 1, 3 og 4,«: »§ 1 a,« og »samt § 3, stk. 1,« ændres til: »§ 3, stk. 1, samt § 3 a, stk. 1, 2. pkt., og stk. 2, 3. pkt.«.

8. § 4, nr. 5, ophæves.

Nr. 6 bliver herefter nr. 5.

9. I § 5, stk. 2, ændres »§ 3« til: »§§ 3 og 3 a«.

10. I § 14, stk. 1, 1. pkt., ændres »§§ 1, 2 og 3« til: »§§ 1, 1 a, 2, 3 og 3 a«, og »§ 3« ændres til: »§§ 3 og 3 a«.

11. I § 16, stk. 2, ændres »§§ 1, 2, 3,« til: »§§ 1, 1 a, 2, 3, 3 a,«.

12. I § 20, stk. 1, nr. 1, indsættes efter »eller 4,«: »§ 1 a, stk. 1 eller 2,«.

13. I § 20, stk. 1, nr. 2, indsættes efter »§ 3, stk. 1,«: »§ 3 a, stk. 1, 2. pkt., eller stk. 2, 3. pkt.«.

§ 2

Bekendtgørelsen træder i kraft den 6. januar 2021, kl. 12.00.

Sundheds- og Ældreministeriet, den 5. januar 2021

Magnus Heunicke