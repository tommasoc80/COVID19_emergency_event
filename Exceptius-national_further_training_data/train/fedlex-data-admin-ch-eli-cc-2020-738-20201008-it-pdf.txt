Ordinanza
concernente l'attestazione del diritto di voto
per referendum popolari a livello federale durante
il periodo dell'epidemia di COVID-19
(Ordinanza COVID-19 attestazione del diritto di voto)
del 7 ottobre 2020 (Stato 8 ottobre 2020)
Il Consiglio federale svizzero,
visto l'articolo 2 della legge COVID-19 del 25 settembre 2020* 1;
visto l'articolo 91 capoverso 1 della legge federale del 17 dicembre 19762 sui diritti
politici (LDP),
ordina:
Art. 1 Oggetto e campo d'applicazione
1	La presente ordinanza disciplina, per il periodo dell'epidemia di COVID-19,
l'attestazione del diritto di voto dei firmatari di domande di referendum popolari a
livello federale dopo la scadenza del termine di referendum.
2	Si applica alle domande di referendum contro atti legislativi pubblicati nel Foglio
federale fra il 30 giugno 2020 e il 31 luglio 2021.
Art. 2 Deposito presso la Cancelleria federale
1 La domanda di referendum deve essere depositata presso la Cancelleria federale
entro la scadenza del termine di referendum con il necessario numero di firme,
separate per Cantone.
2 In deroga all'articolo 59a LDP, le liste di firme possono essere depositate con o
senza l'attestazione del diritto di voto.
Art. 3	Richiesta dell'attestazione del diritto di voto dopo la scadenza
del termine di referendum
1 La Cancelleria federale trasmette le liste di firme prive di attestazione ai servizi
competenti per le attestazioni del diritto di voto secondo il diritto cantonale e solle-
cita le attestazioni.
RU 2020 3975
1 RS 818.102
2 RS 161.1
1
161.17
Diritti politici
2 Essa rinuncia a trasmettere le liste se:
a. sono state depositate 50 000 o più firme valide ed è quindi stata constatata la
riuscita del referendum; o
b. sono state depositate meno di 50 000 firme.
Art. 4	Attestazione del diritto di voto dopo la scadenza
del termine di referendum
1 Dopo la scadenza del termine di referendum, i servizi competenti per le attestazioni
del diritto di voto secondo il diritto cantonale attestano e ritornano esclusivamente le
liste di firme che hanno ricevuto dalla Cancelleria federale.
2 Ritornano le liste di firme attestate alla Cancelleria federale senza indugio, ma al
più tardi entro 14 giorni dal loro ricevimento.
3	Appongono un timbro di ricevimento sulle liste di firme pervenute da altri mittenti
dopo la scadenza del termine di referendum e conservano tali liste fino al passaggio
in giudicato della decisione relativa alla riuscita del referendum.
Art. 5 Disposizioni complementari
Sempre che la presente ordinanza non disponga altrimenti, si applicano le disposi-
zioni della LDP e dell'ordinanza del 24 maggio 19783 sui diritti politici.
Art. 6 Entrata in vigore e durata di validità
La presente ordinanza entra in vigore l'8 ottobre 2020 alle ore 00.00 e ha effetto sino
al 31 dicembre 2021.
3 RS 161.11
2