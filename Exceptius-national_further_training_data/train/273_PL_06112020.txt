DZIENNIK USTAW
RZECZYPOSPOLITEJ POLSKIEJ
Warszawa, dnia 9 listopada 2020 r.
Poz. 1978
ROZPORZĄDZENIE M INISTRA SP RAW WEWNĘ TRZNYCH I ADM INISTRA CJ I 1)
z dnia 6 listopada 2020 r.
w sprawie czasowego ograniczenia funkcjonowania uczelni służb państwowych
Na podstawie art. 433a ustawy z dnia 20 lipca 2018 r. – Prawo o szkolnictwie wyższym i nauce (Dz. U. z 2020 r. poz. 85, 374, 695, 875 i 1086) zarządza się, co następuje:
§ 1. 1. W okresie do dnia 28 lutego 2021 r. ogranicza się funkcjonowanie uczelni służb państwowych nadzorowanych przez ministra właściwego do spraw wewnętrznych przez zawieszenie kształcenia: 1) na studiach; 2) na studiach podyplomowych; 3) w innych formach.
2. W okresie zawieszenia kształcenia uczelnie: 1) mogą prowadzić zajęcia z wykorzystaniem metod i technik kształcenia na odległość niezależnie od tego, czy zostało
to przewidziane w programie danego kształcenia; 2) mogą prowadzić w swoich siedzibach:
a) zajęcia przewidziane w programie studiów do realizacji na ostatnim roku studiów, b) zajęcia, które nie mogą być zrealizowane z wykorzystaniem metod i technik kształcenia na odległość, c) zajęcia na studiach pierwszego stopnia o profilu praktycznym na kierunku nauka o Policji w Wyższej Szkole Po-
licji w Szczytnie, d) zajęcia na studiach pierwszego stopnia dla strażaków w służbie kandydackiej w Szkole Głównej Służby Pożarni-
czej w Warszawie. 3. Zajęcia, o których mowa w ust. 2 pkt 2 lit. b–d, przenosi się na inny okres rozliczeniowy, jeżeli nie można zapewnić bezpieczeństwa osób biorących w nich udział. 4. Decyzję w sprawie prowadzenia kształcenia zgodnie z ust. 2 pkt 2 lub ust. 3 podejmuje rektor, określając warunki realizacji zajęć zapewniające bezpieczeństwo osób prowadzących zajęcia i biorących w nich udział oraz warunki korzystania z infrastruktury uczelni. 5. W przypadku prowadzenia zajęć w sposób określony w ust. 2 pkt 1 weryfikacja osiągniętych efektów uczenia się określonych w programie danego kształcenia, w szczególności przeprowadzenie zaliczeń i egzaminów kończących określone zajęcia oraz egzaminów dyplomowych, może odbywać się poza siedzibą uczelni, z wykorzystaniem technologii informatycznych zapewniających kontrolę przebiegu weryfikacji osiągniętych efektów uczenia się.
1) Minister Spraw Wewnętrznych i Administracji kieruje działem administracji rządowej – sprawy wewnętrzne, na podstawie § 1 ust. 2 pkt 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Spraw Wewnętrznych i Administracji (Dz. U. poz. 2264).

Dziennik Ustaw

– 2 –

Poz. 1978

§ 2. W przypadku prowadzenia kształcenia na studiach zgodnie z § 1 ust. 2 pkt 1 nie stosuje się ograniczeń w zakresie liczby punktów ECTS, jaka może być uzyskana w ramach kształcenia z wykorzystaniem metod i technik kształcenia na odległość, określonych w programach studiów.
§ 3. 1. W okresie zawieszenia kształcenia organy kolegialne uczelni, organy kolegialne samorządu studenckiego, komisje stypendialne, komisje i zespoły powołane w postępowaniach w sprawach nadania stopni i tytułu prowadzonych w uczelniach oraz komisje i inne gremia działające na podstawie statutów uczelni mogą podejmować uchwały w trybie obiegowym albo za pomocą środków komunikacji elektronicznej, niezależnie od tego, czy taki tryb ich podejmowania został określony w aktach wewnętrznych uczelni lub aktach regulujących działanie tych podmiotów.
2. W okresie zawieszenia kształcenia:
1) egzaminy doktorskie oraz obrona rozprawy doktorskiej mogą być przeprowadzane poza siedzibą uczelni, z wykorzystaniem technologii informatycznych zapewniających kontrolę ich przebiegu;
2) można zawiesić czynności w postępowaniach w sprawie nadania stopni i tytułów naukowych, w przypadku braku możliwości podejmowania uchwał w głosowaniu tajnym.
3. Protokoły z posiedzeń organów, komisji, zespołów i gremiów, o których mowa w ust. 1, mogą być akceptowane w trybie obiegowym albo za pomocą środków komunikacji elektronicznej niezależnie od tego, czy taki sposób akceptacji został przewidziany w przepisach wewnętrznych uczelni.
§ 4. Rozporządzenie wchodzi w życie z dniem następującym po dniu ogłoszenia.

Minister Spraw Wewnętrznych i Administracji: M. Kamiński

