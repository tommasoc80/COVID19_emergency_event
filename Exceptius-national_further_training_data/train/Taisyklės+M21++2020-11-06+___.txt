


LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
DĖL ŽEMĖS ŪKIO MINISTRO 2020 M. SPALIO 9 D. ĮSAKYMO NR. 3D-687 „DĖL LIETUVOS KAIMO PLĖTROS 2014–2020 METŲ PROGRAMOS PRIEMONĖS „IŠIMTINĖ LAIKINA PARAMA ŪKININKAMS IR MVĮ, KURIUOS YPAČ PAVEIKĖ COVID-19 KRIZĖ (39B STRAIPSNIS)“ ĮGYVENDINIMO TAISYKLIŲ PATVIRTINIMO“ PAKEITIMO

2020 m. lapkričio 11 d. Nr. 3D-770
Vilnius


P a k e i č i u  Lietuvos kaimo plėtros 2014–2020 metų programos priemonės „Išimtinė laikina parama ūkininkams ir MVĮ, kuriuos ypač paveikė COVID-19 krizė (39b straipsnis)“  įgyvendinimo taisykles, patvirtintas Lietuvos Respublikos žemės ūkio ministro 2020 m. spalio 9 d. įsakymu Nr. 3D-687 „Dėl Lietuvos kaimo plėtros 2014–2020 metų programos priemonės „Išimtinė laikina parama ūkininkams ir MVĮ, kuriuos ypač paveikė COVID-19 krizė (39b straipsnis)“  įgyvendinimo taisyklių patvirtinimo“:
1. Pakeičiu 10.6.3 papunktį ir jį išdėstau taip:
„10.6.3. paraiškos pateikimo metu turi turėti galiojančią individualios veiklos pažymą arba galiojantį verslo liudijimą žemės ūkio produktų perdirbimo veiklai vykdyti;“.
2. Pakeičiu 24.4 papunktį ir jį išdėstau taip:
„24.4. paramos paraiška atitinka tinkamumo sąlygas ir reikalavimus gauti paramą, nurodytus Taisyklių IV ir V skyriuose, išskyrus atitiktį Taisyklių 10.7 papunkčio reikalavimams.“
3. Pakeičiu 1 priedo skyriaus „V. KITA INFORMACIJA“ 2, 3 eilutes ir jas išdėstau taip:
„2.
Ar patvirtinate, kad turite galiojančią veiklos pažymą arba galiojantį verslo liudijimą žemės ūkio produktų perdirbimo veiklai vykdyti
Taip                Ne

Netaikoma
3.
Ar patvirtinate, kad deklaravote ne vien tik ganyklas, pievas arba daugiametes žoles Žemės ūkio naudmenų ir kitų plotų klasifikatoriaus DGP ir GPŽ kodais už 2020 metus arba turite ne mažiau kaip vieną vidutinį metinį sutartinį gyvulį, apskaičiuotą Taisyklių 39 punkte nustatyta tvarka, per laikotarpį nuo 2019 m. kovo 31 d. iki 2020 m. vasario 29 d. pagal Ūkinių gyvūnų registre esančius duomenis. 
Taip                Ne

Netaikoma“.

4. Pakeičiu 1 priedo skyriaus „VI. PATEIKIAMi DOKUMENTAI“ 4, 5 eilutes ir jas išdėstau taip:
„4.
Užimtumo tarnybos pažyma apie karantino laikotarpiu nuo 2020 m. kovo 16 d. iki 2020 m. birželio 17 d. gautą subsidiją pagal Užimtumo įstatymo Nr. XII-2470 41 straipsnio 21 dalį ar 41 straipsnio 24 dalį (juridiniams asmenims), Užimtumo įstatymo Nr. XII-2470 51 straipsnį (fiziniams asmenims)

|__|__|
5.
Sodra pažyma apie karantino laikotarpiu nuo 2020 m. kovo 16 d. iki 2020 m. birželio 17 d. gautą subsidiją pagal  Užimtumo įstatymo Nr. XII-2470 52 straipsnį (fiziniams asmenims)

|__|__|“.



Žemės ūkio ministras	Andrius Palionis

