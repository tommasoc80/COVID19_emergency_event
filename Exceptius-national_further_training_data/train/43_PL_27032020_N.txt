DZIENNIK

Dokument podpisany przez Marek Głuch Data: 2020.03.27 20:02:55 CET
USTAW

RZECZYPOSPOLITEJ POLSKIEJ

Warszawa, dnia 27 marca 2020 r. Poz. 544

ROZPORZĄDZENIE M I N I S T R A F I N A N S Ó W 1)
z dnia 27 marca 2020 r.
w sprawie zwolnienia z podatku akcyzowego alkoholu etylowego użytego do produkcji produktów biobójczych
Na podstawie art. 39 ust. 1 pkt 1 ustawy z dnia 6 grudnia 2008 r. o podatku akcyzowym (Dz. U. z 2019 r. poz. 864, z późn. zm.2)) zarządza się, co następuje:
§ 1. Do dnia 3 kwietnia 2020 r. zwalnia się od podatku akcyzowego alkohol etylowy użyty do produkcji produktów biobójczych.
§ 2. Warunkiem zwolnienia, o którym mowa w § 1, jest: 1) obecność funkcjonariusza Służby Celno-Skarbowej przy wykonywaniu czynności użycia alkoholu etylowego do
produkcji produktów biobójczych, o których mowa w pkt 2, ich konfekcjonowania i wydania z magazynu producenta, podmiotu konfekcjonującego, Agencji Rezerw Materiałowych, Centralnej Bazy Rezerw Sanitarno-Przeciwepidemicznych lub Agencji Rozwoju Przemysłu S.A.; 2) wpisanie produktów biobójczych do Wykazu Produktów Biobójczych, o którym mowa w art. 7 ust. 1 ustawy z dnia 9 października 2015 r. o produktach biobójczych (Dz. U. z 2018 r. poz. 2231 oraz z 2020 r. poz. 322), nie później niż w dniu ich dostarczenia: a) Agencji Rezerw Materiałowych lub Centralnej Bazie Rezerw Sanitarno-Przeciwepidemicznych – na realizację
ich zadań statutowych, b) Agencji Rozwoju Przemysłu S.A. – na realizację zadań wynikających z polecenia wydanego na podstawie
art. 11 ust. 2 ustawy z dnia 2 marca 2020 r. o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych (Dz. U. poz. 374); 3) dostarczenie produktów biobójczych, o których mowa w pkt 2, Agencji Rezerw Materiałowych, Centralnej Bazie Rezerw Sanitarno-Przeciwepidemicznych lub Agencji Rozwoju Przemysłu S.A., na potrzeby przekazania tych produktów do celów związanych ze zwalczaniem zakażenia, zapobieganiem rozprzestrzenianiu się, profilaktyką lub zwalczaniem skutków choroby zakaźnej wywołanej wirusem SARS-CoV-2.
§ 3. Rozporządzenie wchodzi w życie z dniem następującym po dniu ogłoszenia.
Minister Finansów: T. Kościński
1) Minister Finansów kieruje działem administracji rządowej – finanse publiczne, na podstawie § 1 ust. 2 pkt 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Finansów (Dz. U. poz. 2265).
2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1123, 1495, 1501, 1520, 1556, 2116 i 2523 oraz z 2020 r. poz. 278.

