Dokument podpisany przez Krzysztof Madej Data: 2020.06.12 08:10:44 CEST
DZIENNIK USTAW
RZECZYPOSPOLITEJ POLSKIEJ
Warszawa, dnia 12 czerwca 2020 r.
Poz. 1031
ROZPORZĄDZENIE RADY MINISTRÓW z dnia 12 czerwca 2020 r.
zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii
Na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.1)) zarządza się, co następuje:
§ 1. W rozporządzeniu Rady Ministrów z dnia 29 maja 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii (Dz. U. poz. 964, 966, 991 i 1006) wprowadza się następujące zmiany: 1) w § 2:
a) ust. 1 otrzymuje brzmienie: „1. Do odwołania wstrzymuje się przemieszczanie się pasażerów w transporcie kolejowym wykonywanym
z przekroczeniem granicy Rzeczypospolitej Polskiej, stanowiącej granicę zewnętrzną w rozumieniu art. 2 pkt 2 rozporządzenia Parlamentu Europejskiego i Rady (UE) 2016/399 z dnia 9 marca 2016 r. w sprawie unijnego kodeksu zasad regulujących przepływ osób przez granice (kodeks graniczny Schengen) (Dz. Urz. UE L 77 z 23.03.2016, str. 1, z późn. zm.2)).”, b) w ust. 2: – wprowadzenie do wyliczenia otrzymuje brzmienie:
„W okresie, o którym mowa w ust. 1, osoba przekraczająca granicę Rzeczypospolitej Polskiej, o której mowa w ust. 1, w celu udania się do swojego miejsca zamieszkania lub pobytu na terytorium Rzeczypospolitej Polskiej, jest obowiązana:”, – w pkt 1 lit. b otrzymuje brzmienie: „b) numerze telefonu do bezpośredniego kontaktu z tą osobą;”, c) w ust. 7 po wyrazie „Policji,” dodaje się wyrazy „Straży Granicznej,”, d) w ust. 8 skreśla się wyrazy „oraz Straż Graniczna”;
1) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374, 567 i 875.
2) Zmiany wymienionego rozporządzenia zostały ogłoszone w Dz. Urz. UE L 251 z 16.09.2016, str. 1, Dz. Urz. UE L 74 z 18.03.2017, str. 1, Dz. Urz. UE L 327 z 09.12.2017, str. 1, Dz. Urz. UE L 236 z 19.09.2018, str. 1 oraz Dz. Urz. UE L 135 z 22.05.2019, str. 27.

Dziennik Ustaw

– 2 –

Poz. 1031

2) w § 3:
a) w ust. 1 wprowadzenie do wyliczenia otrzymuje brzmienie:
„Obowiązku, o którym mowa w § 2 ust. 2, nie stosuje się w przypadku przekraczania granicy Rzeczypospolitej Polskiej, o której mowa w § 2 ust. 1, w ramach wykonywania czynności zawodowych przez:”,
b) w ust. 2:
– wprowadzenie do wyliczenia otrzymuje brzmienie:
„Obowiązku, o którym mowa w § 2 ust. 2, nie stosuje się w przypadku przekraczania granicy Rzeczypospolitej Polskiej, o której mowa w § 2 ust. 1:”,
– w pkt 6 kropkę zastępuje się średnikiem i dodaje się pkt 7 w brzmieniu:
„7) w celu przejazdu przez terytorium Rzeczypospolitej Polskiej do miejsca zamieszkania lub pobytu przez cudzoziemców posiadających zezwolenie na pobyt stały lub zezwolenie na pobyt rezydenta długoterminowego Unii Europejskiej, na terytorium innych państw członkowskich Unii Europejskiej, państwa członkowskiego Europejskiego Porozumienia o Wolnym Handlu (EFTA) – strony umowy o Europejskim Obszarze Gospodarczym lub Konfederacji Szwajcarskiej oraz ich małżonków i dzieci.”,
c) uchyla się ust. 3,
d) ust. 4 otrzymuje brzmienie:
„4. Osoby, o których mowa w ust. 2 pkt 6, przekraczając granicę Rzeczypospolitej Polskiej, o której mowa w § 2 ust. 1, są obowiązane udokumentować funkcjonariuszowi Straży Granicznej pobieranie nauki w Rzeczypospolitej Polskiej.”;
3) w § 6:
a) w ust. 10 pkt 1–3 otrzymują brzmienie:
„1) na stadionach i boiskach w zakresie organizacji współzawodnictwa sportowego seniorów w rozgrywkach prowadzonych przez polski związek sportowy w drugiej i trzeciej klasie rozgrywkowej oraz Pucharze Polski lub ligę zawodową działającą w najwyższej klasie rozgrywkowej w sporcie piłka nożna oraz na stadionach oraz przy wykorzystaniu infrastruktury zewnętrznej do uprawiania sportów motorowych w zakresie organizacji współzawodnictwa sportowego w rozgrywkach prowadzonych przez polski związek sportowy w drugiej klasie rozgrywkowej oraz przez ligę zawodową działającą w najwyższej klasie rozgrywkowej w sporcie żużlowym organizacja współzawodnictwa sportowego odbywała się tak, aby udostępniono publiczności co czwarte miejsce na widowni, w rzędach naprzemiennie, z tym że nie więcej niż 25% liczby miejsc przewidzianych dla publiczności;
2) w zajęciach lub wydarzeniach sportowych oraz współzawodnictwie sportowym z wyłączeniem pól golfowych, kortów tenisowych, stajni, stadnin i torów wyścigowych dla koni, infrastruktury do sportów wodnych i lotniczych, których nie dotyczą ograniczenia co do maksymalnej liczby osób, uczestniczyło nie więcej niż 150 uczestników:
a) na obiektach sportowych na otwartym powietrzu (otwartych lub półotwartych, z miejscami siedzącymi dla widzów lub bez) – z udziałem publiczności, i zostało udostępnione co czwarte miejsce na widowni, w rzędach naprzemiennie, w przypadku braku wyznaczonych miejsc na widowni przy zachowaniu odległości 2 m, z tym że nie więcej niż 25% liczby miejsc przewidzianych dla publiczności,
b) na otwartym powietrzu poza obiektami sportowymi lub w obiektach sportowych halowych – bez udziału publiczności;
3) z basenów korzystało do 4 osób na tor, nie więcej niż połowa obłożenia obiektu, z tym że na basenach:
a) otwartych zostało udostępnione publiczności co czwarte miejsce na widowni, w rzędach naprzemiennie, w przypadku braku wyznaczonych miejsc na widowni przy zachowaniu odległości 2 m, nie więcej niż 25% liczby miejsc przewidzianych dla publiczności,
b) zamkniętych – bez udziału publiczności;”,
b) ust. 10a otrzymuje brzmienie:
„10a. W przypadkach, o których mowa w ust. 10 pkt 1, 3 i 3a, nie stosuje się ograniczenia limitu osób, o którym mowa w § 15 ust. 9.”,

Dziennik Ustaw

– 3 –

Poz. 1031

c) po ust. 10a dodaje się ust. 10b i 10c w brzmieniu: „10b. W przypadkach, o których mowa w ust. 10 pkt 2, w zakresie liczby publiczności, nie stosuje się
ograniczenia limitu osób, o którym mowa w § 15 ust. 9. 10c. Obowiązek udostępniania co czwartego miejsca, o którym mowa w ust. 10 pkt 1, pkt 2 lit. a i pkt 3 lit. a,
oraz obowiązek, o którym mowa w ust. 13 pkt 2, nie dotyczy: 1) widza, który uczestniczy w wydarzeniach realizowanych w ramach działalności, o których mowa
w ust. 10 pkt 1, pkt 2 lit. a i pkt 3 lit. a, z dzieckiem poniżej 13. roku życia; 2) widza, który uczestniczy w wydarzeniach realizowanych w ramach działalności, o których mowa
w ust. 10 pkt 1, pkt 2 lit. a i pkt 3 lit. a, z osobą z orzeczeniem o niepełnosprawności, osobą z orzeczeniem o stopniu niepełnosprawności, osobą z orzeczeniem o potrzebie kształcenia specjalnego lub osobą, która ze względu na stan zdrowia nie może poruszać się samodzielnie; 3) osób wspólnie zamieszkujących lub gospodarujących.”,
d) dodaje się ust. 13 i 14 w brzmieniu: „13. Na terenie obiektów, o których mowa w ust. 10 pkt 1, pkt 2 lit. a i pkt 3 lit. a, widz jest obowiązany:
1) realizować obowiązek zakrywania ust i nosa, o którym mowa w § 18 ust. 1, do czasu zajęcia przez niego miejsca oraz podczas poruszania się na terenie tych obiektów;
2) zachować 2 m odległości od innego widza – w przypadku obiektów bez oznaczonych miejsc. 14. Sprzedaż biletów dla publiczności, która uczestniczy w wydarzeniach realizowanych w ramach działalności,
o których mowa w ust. 10 pkt 1, pkt 2 lit. a i pkt 3 lit. a, jest prowadzona wyłącznie drogą elektroniczną.”;
4) w § 10:
a) ust. 1 otrzymuje brzmienie: „1. Świadczeniobiorca, który w dniu 14 marca 2020 r. przerwał leczenie uzdrowiskowe albo rehabilitację
uzdrowiskową przed upływem 15 dnia przewidzianego programem pobytu, może kontynuować jego realizację od dnia 15 czerwca 2020 r. na podstawie dotychczasowego skierowania na leczenie uzdrowiskowe albo rehabilitację uzdrowiskową, o którym mowa w art. 33 ustawy z dnia 27 sierpnia 2004 r. o świadczeniach opieki zdrowotnej finansowanych ze środków publicznych.”,
b) po ust. 2 dodaje się ust. 2a w brzmieniu: „2a. Odpłatność, o której mowa w art. 33 ust. 3 ustawy z dnia 27 sierpnia 2004 r. o świadczeniach opieki
zdrowotnej finansowanych ze środków publicznych, należną za dni przypadające na kontynuację realizacji świadczenia, oblicza się według poziomu odpłatności dla I okresu rozliczeniowego, o którym mowa w przepisach wydanych na podstawie art. 31d tej ustawy.”.
§ 2. Obowiązek odbycia obowiązkowej kwarantanny, o której mowa w przepisach wydanych na podstawie art. 34 ust. 5 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.3)):
1) nie ma zastosowania w przypadku przekraczania granicy Rzeczypospolitej Polskiej z Republiką Litewską;
2) którego realizacja rozpoczęła się przed dniem wejścia w życie niniejszego rozporządzenia, jest kontynuowany po tym dniu, zgodnie z dotychczasowymi przepisami, do jego zakończenia.
§ 3. Rozporządzenie wchodzi w życie z dniem 13 czerwca 2020 r., z wyjątkiem:
1) § 2 pkt 1, który wchodzi w życie z dniem 12 czerwca 2020 r.;
2) § 1 pkt 3, który wchodzi w życie z dniem 19 czerwca 2020 r.

Prezes Rady Ministrów: M. Morawiecki

3) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374, 567 i 875.

