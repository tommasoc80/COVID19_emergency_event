DZIENNIK

Dokument podpisany przez Marek Głuch Data: 2020.05.15 20:13:14 CEST
USTAW

RZECZYPOSPOLITEJ POLSKIEJ

Warszawa, dnia 15 maja 2020 r. Poz. 874

ROZPORZĄDZENIE M INISTRA K ULTURY I D ZIEDZICTWA NARO DO WEG O 1)
z dnia 15 maja 2020 r.
zmieniające rozporządzenie w sprawie czasowego ograniczenia funkcjonowania uczelni artystycznych w związku z zapobieganiem, przeciwdziałaniem i zwalczaniem COVID-19
Na podstawie art. 433a ustawy z dnia 20 lipca 2018 r. ‒ Prawo o szkolnictwie wyższym i nauce (Dz. U. z 2020 r. poz. 85, 374 i 695) zarządza się, co następuje:
§ 1. W rozporządzeniu Ministra Kultury i Dziedzictwa Narodowego z dnia 9 kwietnia 2020 r. w sprawie czasowego ograniczenia funkcjonowania uczelni artystycznych w związku z zapobieganiem, przeciwdziałaniem i zwalczaniem COVID-19 (Dz. U. poz. 641 i 746) wprowadza się następujące zmiany:
1) w § 1 ust. 1 otrzymuje brzmienie: „1. W okresie od dnia 11 kwietnia 2020 r. do dnia 24 maja 2020 r. na obszarze kraju ogranicza się funkcjono-
wanie uczelni artystycznych nadzorowanych przez ministra właściwego do spraw kultury i ochrony dziedzictwa narodowego przez zawieszenie kształcenia: 1) na studiach, 2) na studiach podyplomowych, 3) w innych formach – z zastrzeżeniem § 3a.”;
2) po § 3 dodaje się § 3a w brzmieniu: „§ 3a. 1. W okresie, o którym mowa w § 1 ust. 1, na wniosek nauczyciela akademickiego albo studenta, w uczelni
artystycznej, za zgodą rektora, mogą być prowadzone zajęcia dla studentów, z tym że może w nich uczestniczyć jednocześnie nie więcej niż 4 studentów. Jeżeli jest to niezbędne dla prawidłowej realizacji zajęć, oprócz nauczyciela akademickiego lub innej osoby prowadzącej zajęcia, może w nich uczestniczyć dodatkowo inna osoba zatrudniona w uczelni.
2. Rektor wyraża zgodę na prowadzenie zajęć, jeżeli zgodę na udział w tych zajęciach wyrażą studenci, nauczyciel akademicki, inna osoba prowadząca zajęcia lub inna osoba zatrudniona w uczelni uczestnicząca dodatkowo w tych zajęciach.
3. W okresie, o którym mowa w § 1 ust. 1, na wniosek nauczyciela akademickiego albo studenta, rektor uczelni artystycznej może wyrazić zgodę na indywidualne korzystanie z infrastruktury uczelni.
1) Minister Kultury i Dziedzictwa Narodowego kieruje działem administracji rządowej – kultura i ochrona dziedzictwa narodowego, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Kultury i Dziedzictwa Narodowego (Dz. U. poz. 2254).

Dziennik Ustaw

– 2 –

Poz. 874

4. Rektor uczelni artystycznej, wyrażając zgodę na prowadzenie zajęć lub indywidualne korzystanie z infrastruktury uczelni określa warunki realizacji zajęć lub indywidualnego korzystania z infrastruktury uczelni zapewniające bezpieczeństwo osób biorących udział w zajęciach lub korzystających z infrastruktury uczelni, uwzględniając ograniczenia, nakazy i zakazy określone w związku z wystąpieniem stanu epidemii.
5. Formę i tryb składania wniosku oraz udzielania zgody, o których mowa w ust. 1‒4, określa rektor uczelni artystycznej, uwzględniając specyfikę i strukturę organizacyjną uczelni.”.
§ 2. Rozporządzenie wchodzi w życie z dniem 18 maja 2020 r.

Minister Kultury i Dziedzictwa Narodowego: P. Gliński

