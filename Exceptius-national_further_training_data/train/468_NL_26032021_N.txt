Beleidsregel van de Minister van Sociale Zaken en Werkgelegenheid van 16 maart 2021, 2021-0000044289, tot wijziging van de Beleidsregel boeteoplegging Arbeidsomstandighedenwetgeving en van de Beleidsregel van de Staatssecretaris van Sociale Zaken en Werkgelegenheid van 4 februari 2021, nr. 2020-0000178573, tot wijziging van de Beleidsregel boeteoplegging Arbeidsomstandighedenwetgeving in verband met het expliciteren van overtredingen die kunnen worden begaan door de diverse normadressaten en het actualiseren van de Tarieflijst (Stcrt. 2021, 6781)
De Minister van Sociale Zaken en Werkgelegenheid,

Gelet op de artikelen 33, eerste en tweede lid, en 34 van de Arbeidsomstandighedenwet;

Besluit:

ARTIKEL I
In de bijlage, Tarieflijst, onderdeel Arbobesluit, bij de Beleidsregel boeteoplegging Arbeidsomstandighedenwetgeving komt artikel 4.48a te luiden:

4.48a

1 en 4

6

* en ** en ***

ZO82

 	
2, onderdelen a en c

 	
** en ***

Lid 2, onderdelen a en c, beboet via lid 1

 	
2, onderdeel b

2

** en ***

OO

ARTIKEL II
Artikel III, tweede lid, van de Beleidsregel van de Staatssecretaris van Sociale Zaken en Werkgelegenheid van 4 februari 2021, nr. 2020-0000178573, tot wijziging van de Beleidsregel boeteoplegging Arbeidsomstandighedenwetgeving in verband met het expliciteren van overtredingen die kunnen worden begaan door de diverse normadressaten en het actualiseren van de Tarieflijst (Stcrt. 2021, 6781) komt te luiden:

2.De voetnoten 29, 30, 31 en 32 vervallen.

ARTIKEL III
Deze beleidsregel treedt in werking met ingang van de dag na de datum van uitgifte van de Staatscourant waarin zij wordt geplaatst.

Deze beleidsregel zal met toelichting in de Staatscourant worden geplaatst.

Den Haag, 16 maart 2021
De Minister van Sociale Zaken en Werkgelegenheid,
namens deze:
de Directeur-Generaal Werk
S. Kaatee

TOELICHTINGArtikel I
Bij het in de Tarieflijst, onderdeel Arbobesluit, van de beleidsregel opgenomen artikel 4.48a, tweede lid, wordt bij de onderdelen a en c thans boetecategorie 2 vermeld. Dat is niet juist. Overtreding van deze onderdelen doet qua zwaarte niet onder voor overtreding van het eerste lid. Beboeting geschiedde tot voor kort daarom via het eerste lid. Met deze wijziging wordt de oorspronkelijke situatie hersteld.

Artikel II
Het in de Tarieflijst van de Beleidsregel opgenomen artikel 3.2a met bijbehorende voetnoten vervalt zodra het tijdelijke artikel 3.2a van de Arbeidsomstandighedenbesluit vervalt en dat tijdelijke artikel vervalt op het tijdstip waarop artikel 28, zevende lid, van de Arbeidsomstandighedenwet vervalt, dat met de Tijdelijke wet maatregelen covid-19 is opgenomen (zie de artikelen III en VIII, eerste lid, onder b, van de Tijdelijke wet maatregelen covid-19).

In artikel III, tweede lid, van de Beleidsregel van de Staatssecretaris van Sociale Zaken en Werkgelegenheid van 4 februari 2021, nr. 2020-0000178573, tot wijziging van de Beleidsregel boeteoplegging Arbeidsomstandighedenwetgeving in verband met het expliciteren van overtredingen die kunnen worden begaan door de diverse normadressaten en het actualiseren van de Tarieflijst (Stcrt. 2021, 6781) worden de voetnoten 28, 29, 30 en 31 genoemd. Dat moeten zijn de voetnoten 29, 30, 31 en 32. Met deze wijziging wordt dit gecorrigeerd.

De Minister van Sociale Zaken en Werkgelegenheid,
namens deze:
de Directeur-Generaal Werk
S. Kaatee

