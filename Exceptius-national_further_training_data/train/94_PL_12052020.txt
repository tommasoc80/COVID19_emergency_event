DZIENNIK

Dokument podpisany przez Marek Głuch Data: 2020.05.13 16:29:42 CEST
USTAW

RZECZYPOSPOLITEJ POLSKIEJ

Warszawa, dnia 13 maja 2020 r. Poz. 854

ROZPORZĄDZENIE M INISTRA SP RAW WEWNĘ TRZNYCH I ADM INISTRA CJ I 1)
z dnia 12 maja 2020 r.
zmieniające rozporządzenie w sprawie przywrócenia tymczasowo kontroli granicznej osób przekraczających granicę państwową stanowiącą granicę wewnętrzną
Na podstawie art. 17a ustawy z dnia 12 października 1990 r. o ochronie granicy państwowej (Dz. U. z 2019 r. poz. 1776) zarządza się, co następuje:
§ 1. W rozporządzeniu Ministra Spraw Wewnętrznych i Administracji z dnia 13 marca 2020 r. w sprawie przywrócenia tymczasowo kontroli granicznej osób przekraczających granicę państwową stanowiącą granicę wewnętrzną (Dz. U. poz. 434, 439, 468, 519, 650 i 786) w § 2: 1) po ust. 1c dodaje się ust. 1d w brzmieniu:
„1d. Kontrolę graniczną osób, przywróconą tymczasowo na okres, o którym mowa w ust. 1–1c, przedłuża się na okres od dnia 14 maja 2020 r. do dnia 12 czerwca 2020 r.”; 2) ust. 2 otrzymuje brzmienie:
„2. Zakres kontroli, o której mowa w ust. 1–1d, w tym możliwość jej ograniczenia na zasadach określonych w kodeksie granicznym Schengen, będzie dostosowany odpowiednio do stopnia zagrożenia porządku publicznego lub bezpieczeństwa państwa w związku z wystąpieniem poważnego zagrożenia dla zdrowia publicznego wywołanego koronawirusem SARS-CoV-2, powodującym chorobę COVID-19.”.
§ 2. Rozporządzenie wchodzi w życie z dniem ogłoszenia.
Minister Spraw Wewnętrznych i Administracji: M. Kamiński

1) Minister Spraw Wewnętrznych i Administracji kieruje działem administracji rządowej – sprawy wewnętrzne, na podstawie § 1 ust. 2 pkt 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Spraw Wewnętrznych i Administracji (Dz. U. poz. 2264).

