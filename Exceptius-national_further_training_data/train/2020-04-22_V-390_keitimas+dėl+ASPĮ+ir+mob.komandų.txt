
LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. KOVO 16 D. ĮSAKYMO NR. V-390 „ĖMINIŲ PAĖMIMO MOBILIUOSIUOSE PUNKTUOSE COVID-19 LIGOS (KORONAVIRUSO INFEKCIJOS) TYRIMAMS IR TESTAMS ATLIKTI ORGANIZAVIMO TVARKOS APRAŠO PATVIRTINIMO“ PAKEITIMO

2021 m. kovo 24 d. Nr. V-629
Vilnius

P a k e i č i u Ėminių paėmimo mobiliuosiuose punktuose COVID-19 ligos (koronaviruso infekcijos) tyrimams ir testams atlikti organizavimo tvarkos aprašą, patvirtintą Lietuvos Respublikos sveikatos apsaugos ministro 2020 m. kovo 16 d. įsakymu Nr. V-390 „Dėl Ėminių paėmimo mobiliuosiuose punktuose COVID-19 ligos (koronaviruso infekcijos) tyrimams ir testams atlikti organizavimo tvarkos aprašo patvirtinimo“, ir 2 punktą išdėstau taip:
„2. Mobilusis punktas gali būti steigiamas Lietuvos nacionalinei sveikatos sistemai (toliau – LNSS) priklausančioje asmens sveikatos priežiūros įstaigoje (toliau – ASPĮ), kurios savininkė yra savivaldybė, turinčioje asmens sveikatos priežiūros veiklos licenciją, suteikiančią teisę teikti pirminės ambulatorinės asmens sveikatos priežiūros paslaugas, o jei tokių savivaldybėje nėra – LNSS priklausančioje kitoje ASPĮ, kurios savininkė yra savivaldybė.
Lietuvos Respublikos sveikatos apsaugos ministro, valstybės lygio ekstremaliosios situacijos valstybės operacijų vadovo 2021 m. vasario 5 d. sprendime Nr. V-243 „Dėl COVID-19 ligos (koronaviruso infekcijos) protrūkių valdymo“ nustatytais atvejais savivaldybės administracijos sprendimu iš mobiliojo punkto personalo formuojama dviejų specialistų komanda, kuri ėminių dėl COVID-19 ligos (koronaviruso infekcijos) nustatymo paėmimą vykdo COVID-19 ligos (koronaviruso infekcijos) protrūkio vietoje su savivaldybės administracija suderintu laiku, laikantis Apraše nustatytų ėminių paėmimo, žymėjimo, pakavimo, transportavimo, infekcijų kontrolės ir medicinos dokumentų pildymo reikalavimų.“



Sveikatos apsaugos ministras				Arūnas Dulkys

