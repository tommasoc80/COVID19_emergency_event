Κ.Δ.Π. 155/2021













ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΤΡΙΤΟ
ΜΕΡΟΣ Ι
ΚΑΝΟΝΙΣΤΙΚΕΣ ΔΙΟΙΚΗΤΙΚΕΣ ΠΡΑΞΕΙΣ


Αριθμός 5500
Παρασκευή, 16 Απριλίου 2021
1123
Αριθμός 155



Ο ΠΕΡΙ ΛΟΙΜΟΚΑΘΑΡΣΕΩΣ ΝΟΜΟΣ, ΚΕΦ. 260
Διάταγμα δυνάμει του άρθρου 6(α), (β), (γ), (δ), (ε) και (ζ)

Ο Υπουργός Υγείας, ασκώντας τις εξουσίες που του παρέχονται από το άρθρο 6(α), (β), (γ), (δ), (ε)
Κεφ. 260. ΑΝΑΚ. 307 32(Ι) του 2003
31(ί) του 2020
72(Ι) του 2020.
και (ζ) του περί Λοιμοκαθάρσεως Νόμου, Κεφ. 260 και οι οποίες του εκχωρήθηκαν με την Απόφαση του Υπουργικού Συμβουλίου με ημερομηνία 3 Μαρτίου 2021, εκδίδει το ακόλουθο Διάταγμα:
Συνοπτικός τίτλος.
1. Το παρόν Διάταγμα θα αναφέρεται ως το περί Λοιμοκαθάρσεως (Καθορισμός Μέτρων για Παρεμπόδιση της Εξάπλωσης του Κορωνοϊού COVID-19) Διάταγμα (Αρ. 13) του 2021.
Καθορισμός μέτρων με σκοπό την παρεμπόδιση της εξάπλωσης της ασθένειας του κορωνοϊού- COVID-19. Επίσημη Εφημερίδα, Παράρτημα Τρίτο (Ι):
2. Επειδή, η προστασία της δημόσιας υγείας και το σύστημα υγειονομικής περίθαλψης αποτελούν ευθύνη της Δημοκρατίας και λόγω αδήριτης ανάγκης που προκύπτει από τα επιδημιολογικά δεδομένα με σκοπό τον περιορισμό της εξάπλωσης της ασθένειας του Κορωνοϊού COVID-19, την προστασία της δημόσιας υγείας, αλλά και την αποτροπή πιθανής κατάρρευσης του συστήματος υγείας από τη διασπορά του ιού, λαμβάνοντας υπόψη τις απαιτήσεις σε ανθρώπινο δυναμικό και υλικοτεχνικές υποδομές που θα είναι αναγκαίες για αντιμετώπιση της ραγδαίας εξάπλωσης του ιού, πέραν των κανονισμών που έχουν εκδοθεί με το περί Λοιμοκαθάρσεως (Καθορισμός Μέτρων για Παρεμπόδιση της Εξάπλωσης του Κορωνοϊού COVID-19), Διάταγμα (Αρ. 12) του 2021, και χωρίς επηρεασμό όσων εκ των κανονισμών εκείνων συνεχίζουν να ισχύουν, και
31.3.2021.
Επίσημη
Εφημερίδα, Παράρτημα Τρίτο (Ι): 23.3.2020.
Επίσημη
Εφημερίδα, Παράρτημα Τρίτο (Ι): 31.3.2021.
Επίσημη
Εφημερίδα, Παράρτημα Τρίτο (Ι): 23.3.2020.
Επίσημη
Εφημερίδα, Παράρτημα Τρίτο (Ι): 31.3.2021.
	•	Ο Κανονισμός 2.10(δ) του περί Λοιμοκαθάρσεως (Καθορισμός Μέτρων για Παρεμπόδιση της Εξάπλωσης του Κορωνοϊού COVID-19) Διατάγματος (Αρ. 12) του 2021, διαγράφεται και αντικαθίσταται με τον ακόλουθο νέο Κανονισμό:
«(δ) όλα τα πρόσωπα που εμπίπτουν στις πρόνοιες του παρόντος Κανονισμού παραμένουν σε καθεστώς υποχρεωτικού αυτοπεριορισμού και είτε υποβάλλονται σε μοριακή εξέταση για την ασθένεια του COVID-19 την έβδομη ημέρα του αυτοπεριορισμού με ίδια έξοδα και ο αυτοπεριορισμός τερματίζεται νοουμένου ότι το αποτέλεσμα της εξέτασης είναι αρνητικό, είτε αποδεσμεύονται τη δέκατη τέταρτη ημέρα του αυτοπεριορισμού, νοουμένου ότι δεν είναι θετικοί στην ασθένεια του COVID-19, σύμφωνα με τις κατευθυντήριες οδηγίες του Υπουργείου Υγείας,».
	•	Η επιφύλαξη του Κανονισμού 2.14(δ) του περί Λοιμοκαθάρσεως (Καθορισμός Μέτρων για Παρεμπόδιση της Εξάπλωσης του Κορωνοϊού COVID-19) Διατάγματος (Αρ. 12) του 2021, διαγράφεται και αντικαθίσταται με την ακόλουθη νέα επιφύλαξη:
«Νοείται ότι, για σκάφη αναψυχής τα οποία αφικνούνται από χώρες της κατηγορίας «Γκρίζα» και για τα οποία το χρονικό διάστημα που μεσολαβεί από την αναχώρησή τους από χώρα κατηγορίας «Γκρίζα» μέχρι την άφιξή του στη Δημοκρατία είναι μικρότερο των 14 ημερών, οι επιβαίνοντες παραμένουν σε υποχρεωτικό αυτοπεριορισμό στο σκάφος για όσες μέρες απαιτείται, ώστε να συμπληρωθεί ο συνολικός αριθμός των 14 ημερών, είτε υποβάλλονται σε μοριακή εξέταση για την ασθένεια του COVID-19 την έβδομη ημέρα του αυτοπεριορισμού με ίδια έξοδα και ο αυτοπεριορισμός τερματίζεται, νοουμένου ότι το αποτέλεσμα της εξέτασης είναι αρνητικό,».
	•	Ο Κανονισμός 2.15(β) του περί Λοιμοκαθάρσεως (Καθορισμός Μέτρων για Παρεμπόδιση της Εξάπλωσης του Κορωνοϊού COVID-19) Διατάγματος (Αρ. 12) του 2021, διαγράφεται και αντικαθίσταται με τον ακόλουθο νέο Κανονισμό:
«(β) οι εργοδότες προκαταβάλλουν το κόστος διαμονής των πιο πάνω προσώπων για τον υποχρεωτικό περιορισμό τους σε ξενοδοχεία ή/και τουριστικά καταλύματα με τα οποία έχει συμβληθεί το Υφυπουργείου Τουρισμού και το κόστος πραγματοποίησης δύο μοριακών εξετάσεων για την ασθένεια του COVID-19 (ένα τεστ με την άφιξή τους και επαναληπτικό τεστ την έβδομη ημέρα του υποχρεωτικού περιορισμού) και ο υποχρεωτικός περιορισμός τερματίζεται νοουμένου ότι το αποτέλεσμα της μοριακής εξέτασης είναι αρνητικό:
Νοείται ότι, το συνολικό συνεπαγόμενο κόστος το οποίο προκαταβάλλουν οι εργοδότες καθορίζεται από το Υπουργικό Συμβούλιο, και»
	•	Ο Κανονισμός 2.39 του περί Λοιμοκαθάρσεως (Καθορισμός Μέτρων για Παρεμπόδιση της Εξάπλωσης του Κορωνοϊού COVID-19) Διατάγματος (Αρ. 12) του 2021, τροποποιείται με τη διαγραφή του σημείου της τελείας στο τέλος της επιφύλαξης αυτού και την προσθήκη της ακόλουθης νέας δεύτερης επιφύλαξης:
«Νοείται περαιτέρω ότι, εργαζόμενοι που εμπίπτουν στις πρόνοιες του παρόντος Κανονισμού και οι οποίοι είτε κατέχουν έγκυρο πιστοποιητικό εμβολιασμού για την ασθένεια του COVID-19 από τη Δημοκρατία έχουν ολοκληρώσει το εμβολιαστικό σχήμα και έχει παρέλθει το απαιτούμενο χρονικό διάστημα όπως καθορίζεται από τις κατευθυντήριες οδηγίες οι οποίες εκδίδονται από το Υπουργείο Υγείας, είτε έχουν διαγνωστεί θετικοί στην ασθένεια του COVID-19 και δεν έχει παρέλθει διάστημα έξι μηνών από την ημερομηνία δειγματοληψίας της αρχικής εργαστηριακής τους διάγνωσης, εξαιρούνται της υποχρέωσης διενέργειας εξέτασης ταχείας ανίχνευσης αντιγόνου για την ασθένεια του COVID- 19.».
3. Το παρόν Διάταγμα τίθεται σε ισχύ, με τη δημοσίευσή του στην Επίσημη Εφημερίδα της Δημοκρατίας.
ΚΩΝΣΤΑΝΤΙΝΟΣ ΙΩΑΝΝΟΥ, Υπουργός Υγείας.
Τυπώθηκε στο Τυπογραφείο της Κυπριακής Δημοκρατίας
1445 Λευκωσία, Τηλ.: 22405824, Φαξ: 22303175 - www.mof.gov.cy/gpo Αντίτυπα της Επίσημης Εφημερίδας πωλούνται προς €2,00 το καθένα.
