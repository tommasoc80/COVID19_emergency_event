


LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. KOVO 4  D. ĮSAKYMO NR. V-281 „DĖL SVEIKATOS PRIEŽIŪROS PASLAUGŲ DĖL KORONAVIRUSO (COVID-19) ORGANIZAVIMO TVARKOS APRAŠO PATVIRTINIMO“ PAKEITIMO 


2020 m. balandžio 1 d. Nr. V-659
Vilnius


P a k e i č i u Lietuvos Respublikos sveikatos apsaugos ministro 2020 m. kovo 4 d. įsakymą Nr. V-281 „Dėl Sveikatos priežiūros paslaugų dėl koronaviruso (COVID-19) organizavimo tvarkos aprašo patvirtinimo“ ir jį išdėstau nauja redakcija:

„LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL SVEIKATOS PRIEŽIŪROS PASLAUGŲ DĖL COVID-19 LIGOS (KORONAVIRUSO INFEKCIJOS) ORGANIZAVIMO TVARKOS APRAŠO  PATVIRTINIMO

Vadovaudamasis Lietuvos Respublikos sveikatos priežiūros įstaigų įstatymo 9 straipsnio 1 dalies 3 punktu ir 10 straipsnio 6 punktu, Lietuvos Respublikos žmonių užkrečiamųjų ligų profilaktikos ir kontrolės įstatymo 8 straipsniu, 9 straipsniu, 22 straipsnio 2 dalimi ir 26 straipsniu, atsižvelgdamas į tai, kad Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“ paskelbta valstybės lygio ekstremalioji situacija visoje šalyje dėl COVID-19 ligos (koronaviruso infekcijos) plitimo grėsmės:
1. T v i r t i n u Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašą (pridedama).
2. P a v e d u įsakymo vykdymo kontrolę viceministrui  pagal veiklos sritį.“



Sveikatos apsaugos ministras	Aurelijus Veryga

PATVIRTINTA
Lietuvos Respublikos sveikatos
apsaugos ministro 
2020 m. kovo 4 d.
įsakymu Nr. V-281
(Lietuvos Respublikos sveikatos
apsaugos ministro 
2020 m. balandžio 1 d.
įsakymo Nr. V-659
redakcija)


SVEIKATOS PRIEŽIŪROS PASLAUGŲ DĖL COVID-19 LIGOS (KORONAVIRUSO INFEKCIJOS) ORGANIZAVIMO TVARKOS APRAŠAS

I SKYRIUS
BENDROSIOS NUOSTATOS

1. Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašas (toliau – Aprašas) nustato asmens sveikatos priežiūros paslaugų dėl COVID-19 ligos (koronaviruso infekcijos) teikimo organizavimo tvarką, pagrindines stacionarines paslaugas teikiančias asmens sveikatos priežiūros įstaigas (toliau – ASPĮ), paslaugų teikimą organizuojančias ASPĮ, jų veikimo teritoriją ir funkcijas. 
2. Šiame Apraše vartojamos sąvokos:
2.1. Paslaugų dėl COVID-19 ligos (koronaviruso infekcijos) organizavimas – veikla, skirta tinkamam paslaugų organizavimui ir pacientų, kuriems diagnozuota COVID-19 liga (koronaviruso infekcija), koduojama specialiosios paskirties kodu U07.1 COVID-19 liga, virusas nustatytas (jei reikia, papildomai gali būti nurodomi ir kiti ligų ar sveikatos sutrikimų kodai ir (ar) tiriamų dėl įtariamos COVID-19 ligos (koronaviruso infekcijos), koduojamos kodu Z03.8 Stebėjimas dėl kitų įtariamų ligų ir būklių (nepatvirtintas ligos atvejis), srautų valdymui užtikrinti.
2.2. Pagrindinė stacionarines asmens sveikatos priežiūros paslaugas teikianti ASPĮ (toliau  – pagrindinė ASPĮ) – stacionarines asmens sveikatos priežiūros paslaugas teikianti ASPĮ, kurioje yra infekcinėmis ligomis sergantiems pacientams gydyti skirtas padalinys.
2.3. Paslaugų teikimą organizuojanti ASPĮ (toliau – organizuojanti ASPĮ) – tretinio lygio stacionarines asmens sveikatos priežiūros paslaugas teikianti ASPĮ, organizuojanti ir koordinuojanti paslaugų teikimą nustatytoje veikimo teritorijoje.
3. Asmens sveikatos priežiūros paslaugos, suteiktos Aprašo 2.1 papunktyje nurodytais atvejais, prilyginamos būtinajai medicinos pagalbai.  

II SKYRIUS
PAGRINDINĖS ASPĮ, JŲ VEIKIMO TERITORIJA IR FUNKCIJOS

4. Pagrindinės ASPĮ:
4.1. VšĮ Vilniaus universiteto ligoninė Santaros klinikos;
4.2. VšĮ Kauno klinikinė ligoninė;
4.3. VšĮ Klaipėdos universitetinė ligoninė;
4.4. VšĮ Respublikinė Šiaulių ligoninė;
4.5. VšĮ Respublikinė Panevėžio ligoninė.
5. Pagrindinės ASPĮ teikia paslaugas atitinkamo regiono pacientams.
6. Pagrindinių ASPĮ funkcijos – diagnostikos ir gydymo paslaugų pacientams, kuriems įtariama ir (ar) diagnozuota COVID-19 liga (koronaviruso infekcija) (toliau – COVID-19), teikimas Aprašo nustatyta tvarka.

III SKYRIUS
PASLAUGŲ TEIKIMĄ ORGANIZUOJANČIOS ASPĮ, JŲ VEIKIMO TERITORIJA 
IR FUNKCIJOS

7. Paslaugų teikimą organizuojančios ASPĮ:
7.1. VšĮ Vilniaus universiteto ligoninė Santaros klinikos;
7.2. Lietuvos sveikatos universiteto ligoninė Kauno klinikos;
7.3. VšĮ Klaipėdos universitetinė ligoninė;
7.4. VšĮ Respublikinė Šiaulių ligoninė;
7.5. VšĮ Respublikinė Panevėžio ligoninė.
8. Paslaugų teikimą organizuojančių ASPĮ veikimo teritorija ir ASPĮ, kuriose organizuojamas paslaugų teikimas, nurodytos lentelėje:

Eil. Nr.
Paslaugų teikimą organizuojanti ASPĮ  
Veikimo teritorija ir ASPĮ, kuriose organizuojamas paslaugų teikimas
1.
Lietuvos sveikatos mokslų universiteto ligoninė  Kauno klinikos

1. Kauno apskritis:
1.1. VšĮ Respublikinė Kauno ligoninė;
1.2. VšĮ Kauno klinikinė ligoninė;
1.3. VšĮ Kėdainių ligoninė;
1.4. VšĮ Jonavos ligoninė;
1.5. VšĮ Raseinių ligoninė;
1.6. VšĮ Prienų ligoninė;
1.7. VšĮ Kaišiadorių ligoninė;
1.8. VšĮ K. Griniaus slaugos ir palaikomojo gydymo ligoninė;
1.9. VšĮ Vilkijos pirminės sveikatos priežiūros centras;
1.10. VšĮ Veiverių pirminės sveikatos priežiūros centras;
1.11. VšĮ Balbieriškio pirminės sveikatos priežiūros centras;
1.12. VšĮ Jiezno pirminės sveikatos priežiūros centras;
1.13. VšĮ Jonavos pirminės sveikatos priežiūros centras;
1.14. VšĮ Ariogalos pirminės sveikatos priežiūros centras.
2. Marijampolės apskritis:
2.1. VšĮ Marijampolės ligoninė;
2.2. VšĮ Vilkaviškio ligoninė;
2.3. VšĮ Šakių ligoninė;
2.4. VšĮ Kazlų Rūdos ligoninė;
2.5. VšĮ Kalvarijos ligoninė;
2.6. VšĮ Marijampolės pirminės sveikatos priežiūros centras.
3. Tauragės apskritis:
3.1. VšĮ Jurbarko ligoninė.
2.
VšĮ Vilniaus universiteto ligoninė Santaros klinikos

1. Vilniaus apskritis:
1.1. Nacionalinis vėžio institutas;
1.2. VšĮ Vilniaus universiteto ligoninė Žalgirio klinika;
1.3. VšĮ Vilniaus miesto klinikinė ligoninė;
1.4. VšĮ Respublikinė Vilniaus universitetinė ligoninė; 
1.5. VšĮ Respublikinė Vilniaus psichiatrijos ligoninė;
1.6. VšĮ Vilniaus gimdymo namai;
1.7. VšĮ M. Marcinkevičiaus ligoninė;
1.8. VšĮ Šv. Roko ligoninė;
1.9. VšĮ Vilkpėdės ligoninė;
1.10. VšĮ Vilniaus miesto psichikos sveikatos centras;
1.11. Lietuvos Respublikos vidaus reikalų ministerijos Medicinos centras;
1.12. VšĮ Ukmergės ligoninė;
1.13. VšĮ Trakų ligoninė;
1.14. VšĮ Švenčionių rajono ligoninė;
1.15. VšĮ Šalčininkų rajono savivaldybės ligoninė;
1.16. VšĮ Elektrėnų ligoninė;
1.17. VšĮ Širvintų ligoninė;
1.18. VšĮ Vievio sveikatos priežiūros centras;
1.19. VšĮ Eišiškių asmens sveikatos priežiūros centras;
1.20. VšĮ Onuškio palaikomojo gydymo ir slaugos ligoninė;
1.21. VšĮ Grigiškių sveikatos priežiūros centras;
1.22. VšĮ Vilniaus rajono centrinė poliklinika;
1.23. VšĮ Vilniaus rajono Nemenčinės poliklinika.
2. Alytaus apskritis:
2.1. VšĮ Alytaus apskrities S. Kudirkos ligoninė;
2.2. VšĮ Druskininkų ligoninė;
2.3. VšĮ Varėnos ligoninė;
2.4. VšĮ Lazdijų ligoninė;
2.6. VšĮ Alytaus medicininės reabilitacijos ir sporto centras;
2.7.  VšĮ Alytaus rajono savivaldybės pirminės sveikatos priežiūros centras;
2.8. VšĮ Druskininkų pirminės sveikatos priežiūros centras;
2.9. VšĮ Varėnos pirminės sveikatos priežiūros centras.

3.
VšĮ Klaipėdos universitetinė ligoninė

1. Klaipėdos apskritis: 
1.1. VšĮ Klaipėdos vaikų ligoninė;
1.2.	 VšĮ Respublikinė Klaipėdos ligoninė;
1.3.	VšĮ Klaipėdos jūrininkų ligoninė;
1.4.	VšĮ Šilutės ligoninė;
1.5. Kretingos rajono savivaldybės VšĮ Kretingos ligoninė;
1.6.	 Klaipėdos rajono savivaldybės VšĮ Gargždų ligoninė;
1.7.	VšĮ Klaipėdos medicininės slaugos ligoninė;
1.8.	 VšĮ Paupių pirminės sveikatos priežiūros centras;
1.9. VšĮ Kartenos pirminės sveikatos priežiūros centras;
1.10. VšĮ Salantų pirminės sveikatos priežiūros centras;
1.11. VšĮ Neringos pirminės sveikatos priežiūros centras;
1.12. VšĮ Skuodo pirminės sveikatos priežiūros centras.
2. Tauragės apskritis:
2.1. VšĮ Tauragės ligoninė;
2.2. VšĮ Šilalės rajono ligoninė;
2.3. VšĮ Skaudvilės palaikomojo gydymo ir slaugos ligoninė;
2.4. Pagėgių palaikomojo gydymo, slaugos ir senelių globos namai;
2.5. VšĮ Kaltinėnų pirminės sveikatos priežiūros centras.

4.
VšĮ Respublikinė Šiaulių ligoninė
1. Šiaulių apskritis:
1.1. VšĮ Kelmės ligoninė;
1.2. VšĮ Radviliškio ligoninė;
1.3. VšĮ Joniškio ligoninė;
1.4. VšĮ Pakruojo ligoninė;
1.5. VšĮ Naujosios Akmenės ligoninė;
1.6. VšĮ Kuršėnų ligoninė;
1.7. VšĮ Šiaulių ilgalaikio gydymo ir geriatrijos centras;
1.8. VšĮ Tytuvėnų pirminės sveikatos priežiūros centras;
1.9. VšĮ Baisogalos pirminės sveikatos priežiūros centras. 
2. Telšių apskritis:
2.1. VšĮ Mažeikių ligoninė;
2.2.	VšĮ Regioninė Telšių ligoninė;
2.3.	VšĮ Plungės rajono savivaldybės ligoninė;
2.4. VšĮ Varnių pirminės sveikatos priežiūros centras;
2.5. VšĮ Sedos pirminės sveikatos priežiūros centras;
2.6. VšĮ Rietavo pirminės sveikatos priežiūros centras.

5.
VšĮ Respublikinė Panevėžio ligoninė
1. Panevėžio apskritis:
1.1. VšĮ Rokiškio rajono ligoninė;
1.2. VšĮ Pasvalio ligoninė;
1.3. VšĮ Biržų ligoninė;
1.4. VšĮ Kupiškio ligoninė;
1.5. VšĮ Panevėžio rajono savivaldybės poliklinika; 
1.6. VšĮ Panevėžio palaikomojo gydymo ir slaugos ligoninė;
1.7. VšĮ Krekenavos pirminės sveikatos priežiūros centras.
2. Utenos apskritis:
2.1. VšĮ Utenos ligoninė;
2.2. VšĮ Visagino ligoninė;
2.3. VšĮ Anykščių rajono savivaldybės ligoninė;
2.4. Zarasų rajono savivaldybės VšĮ Zarasų ligoninė;
2.5. VšĮ Ignalinos rajono ligoninė;
2.6. VšĮ Molėtų ligoninė.

9. Organizuojančios ASPĮ funkcijos:
9.1. veikimo teritorijoje esančių ASPĮ konsultavimas ir metodinis vadovavimas joms;
9.2. paslaugų teikimo organizavimas, koordinavimas ir stebėsena;
9.3. pacientų srautų valdymas (nukreipimas, sprendimų dėl pacientų perkėlimo į veikimo teritorijoje esančias ASPĮ priėmimas ir kt.);
9.4. iš valstybės rezervo gautų asmeninių apsaugos priemonių, diagnostikai ir gydymui reikalingų medicinos priemonių paskirstymo veikimo teritorijoje esančioms ASPĮ organizavimas; 
9.5. bendradarbiavimas su paslaugas teikiančiomis ASPĮ, kitomis įstaigomis, įmonėmis, organizacijomis, siekiant optimizuoti paslaugų koordinavimo ir organizavimo procesą, problemų identifikavimas ir jų sprendimas;
9.6. paslaugų teikimo organizavimo proceso stebėsena, rezultatų analizavimas, prireikus siūlymų Lietuvos Respublikos sveikatos apsaugos ministerijai (toliau – Sveikatos apsaugos ministerija), Lietuvos savivaldybių asociacijai, savivaldybių administracijoms, visuomenės sveikatos centrams ir kitoms institucijoms ir įstaigoms teikimas;
9.7. iš Sveikatos apsaugos ministerijos gautos informacijos sklaida ir informacijos teikimas Sveikatos apsaugos ministerijai;
9.8. su paslaugų teikimo organizavimu, teikimu, rezultatais susijusių ataskaitų formavimas, informacijos Sveikatos apsaugos ministerijai teikimas;
9.9. kitų funkcijų, susijusių su paslaugų teikimo organizavimu, koordinavimu ir pacientų srautų valdymu, vykdymas.

IV SKYRIUS
SVEIKATOS PRIEŽIŪROS PASLAUGŲ ORGANIZAVIMAS


10. Organizuojančioje ASPĮ jos vadovo įsakymu sudaroma komanda (toliau – komanda), atsakinga už sveikatos priežiūros paslaugų organizuojančios ASPĮ veikimo teritorijoje teikimo organizavimą, koordinavimą, pacientų, personalo, infrastruktūros ir kt. srautų valdymą, stebėseną, rezultatų analizavimą, siūlymų teikimą, ataskaitų formavimą, informacijos sklaidą.
11. Komanda sudaroma iš ne mažiau kaip 5 organizuojančios ASPĮ asmenų, tarp kurių privalo būti:
11.1. administracijos atstovas;
11.2. gydytojas anesteziologas-reanimatologas;
11.3. infekcijų kontrolės specialistas ir (ar) gydytojas epidemiologas;
11.4. vyriausiasis slaugos koordinatorius;
11.5. informacijos sklaidą koordinuojantis asmuo. 
12. Į komandą įtraukiamas greitosios medicinos pagalbos paslaugas teikiančios ASPĮ (toliau – GMP) atstovas, gali būti įtraukti ir kiti organizuojančios ASPĮ ir kitų įstaigų atstovai.
13. Komandos funkcijos:
13.1. parengti sveikatos priežiūros paslaugų organizavimo veikimo teritorijoje planą (toliau – Planas), kuris priklausomai nuo situacijos operatyviai atnaujinamas. Plane detaliai nurodoma:
13.1.1. suplanuotos ir nurodytos:
13.1.1.1. ASPĮ, kuriose bus gydomi COVID-19 sergantys pacientai; 
13.1.1.2. ASPĮ, kuriose bus teikiamos sveikatos priežiūros paslaugos pacientams, kuriems  įtariama COVID-19;
13.1.1.3. ASPĮ, kuriose bus teikiamos sveikatos priežiūros paslaugos pacientams dėl kitų (ne COVID-19) ligų;  
13.1.2. sveikatos priežiūros paslaugų dėl COVID-19 veikimo teritorijoje teikimo tvarka, atsižvelgiant į pacientų kategorijas (įtariamas, kad serga COVID-19, turintis simptomų, neturintis simptomų, kuriam diagnozuota COVID-19, kuriam diagnozuotos kitos ligos ir kt.), planuojama asmens sveikatos priežiūros paslaugų plėtra pagrindinėje ASPĮ ir kitose veikimo teritorijoje esančiose ASPĮ, plėtros seka pagal konkrečias ASPĮ, etapai, kriterijai;
13.1.3. veikimo teritorijoje esančių ASPĮ infrastruktūros (lovų, prie kurių yra dirbtinės plaučių ventiliacijos (toliau – DPV) aparatai, lovų, prie kurių yra deguonies tiekimo sistemos, kitų lovų, medicinos prietaisų, įrangos ir kitų infrastruktūros resursų įvertinimas ir plėtros planas (į kitus tos pačios ASPĮ padalinius, pasitelkiant operacines, pooperacines palatas, į kitas ASPĮ ir pan.), nurodant konkrečius siektinus plėtros rezultatus ir terminus konkrečioje ASPĮ siekiant, kad veikimo teritorijoje 1 mln. gyventojų būtų ne mažiau kaip 450 lovų su DPV aparatais ir 6 kartus daugiau nei lovų su DPV aparatais – lovų su deguonies tiekimo sistemomis. Suplanuojama, kaip prireikus medicinos įranga iš veiklos teritorijoje esančių ASPĮ bus perkeliama iš vienos ASPĮ į kitą ir atvirkščiai;
13.1.4. veikimo teritorijoje esančių ASPĮ sveikatos priežiūros specialistų resursų įvertinimas, suplanuojant ir nustatant, kad gydytojai anesteziologai-reanimatologai, slaugytojai ir kiti sveikatos priežiūros specialistai sveikatos priežiūros paslaugas teikia tik vienoje konkrečioje ASPĮ, paskirstymo, perskirstymo planas, kitų sveikatos priežiūros specialistų pritraukimo strategija, atitinkamai suplanuojant priežiūros specialistų apmokymą;
13.1.5. GMP integravimas ir konkretūs atvejai, kada GMP perveža pacientus iš vienos ASPĮ į kitą;
13.2. Sveikatos apsaugos ministerijos nurodytais terminais teikti nustatytos struktūros ir formos informaciją apie organizuojančios ASPĮ veikimo teritorijoje esančią situaciją, esant problemų – informuoti apie priemones, kurių imtasi joms spręsti, teikti siūlymus ir kt.
13.3. vykdyti kitus organizacinius veiksmus, susijusius su sveikatos priežiūros paslaugų organizuojančios ASPĮ  veikimo teritorijoje organizavimu, koordinavimu, informacijos sklaida ir kt. 
14. Asmens sveikatos priežiūros paslaugų teikimas atitinkamos organizuojančios ASPĮ veikimo teritorijoje  organizuojamas vadovaujantis šiais principais:
14.1. Visos ASPĮ suplanuoja ir atskiria zonas, kuriose teikiamos asmens sveikatos priežiūros paslaugos  pacientams, kuriems įtariama ar diagnozuota COVID-19, ir pacientams, sergantiems kitomis ligomis. Dirbti šiose zonose sudaromos atskiros sveikatos priežiūros specialistų ir kito ASPĮ personalo komandos ir pamainos, kurios tarpusavyje nekontaktuoja.
14.2. ASPĮ pagal galimybę turi organizuoti sveikatos priežiūros specialistų darbą atsižvelgdama į jų amžių: sveikatos priežiūros specialistai iki 60 metų amžiaus nukreipiami teikti sveikatos priežiūros paslaugas į tuos ASPĮ padalinius ir tas ASPĮ, kuriose gydomi pacientai, sergantys COVID-19, vyresni kaip 60 metų – į kitus tos ASPĮ padalinius ir į kitas ASPĮ, kuriose sveikatos priežiūros paslaugos teikiamos kitomis ligomis sergantiems pacientams.
14.3. Pacientas, kuriam įtariamas ar nustatytas COVID-19, transportuojamas į artimiausią pagrindinę ASPĮ. Jeigu artimiausioje pagrindinėje ASPĮ nėra vietų pacientui stacionarizuoti arba jeigu pacientą iš pagrindinės ASPĮ reikia perkelti toliau gydyti į kitą ASPĮ, pacientas transportuojamas į tą ASPĮ, kurią nurodė organizuojanti ASPĮ. 
14.4. Kai pacientą reikia pervežti iš vienos ASPĮ į kitą, jis pervežamas tos ASPĮ, kurioje pacientas tuo metu yra, transportu arba prireikus pasitelkiama GMP. 
14.5. GMP paslaugos teikiant sveikatos priežiūros paslaugas dėl COVID-19 organizuojamos vadovaujantis Greitosios medicinos pagalbos paslaugų dėl koronaviruso (COVID-19) organizavimo tvarkos aprašu, patvirtintu Lietuvos Respublikos sveikatos apsaugos ministro 2020 m. kovo 9 d. įsakymu Nr. V-314 „Dėl Greitosios medicinos pagalbos paslaugų dėl koronaviruso (COVID-19) organizavimo tvarkos aprašo patvirtinimo“ bei kitais teisės aktais, reglamentuojančiais greitosios medicinos pagalbos paslaugų teikimą. 
14.6. Planuojant reanimacijos ir intensyvios terapijos lovų skaičiaus padidinimą, pirmiausia jų skaičius turėtų būti  didinamas pagrindinėse ir (ar) organizuojančiose ASPĮ (rekomenduojama 2/3 – 3/4 lovų su DPV aparatais) ir vienoje ar keliose arčiausiai jų esančiose kitose ASPĮ. 
14.7. Esant didesniam reanimacijos ir intensyvios terapijos lovų skaičiaus poreikiui, sprendžiama dėl laikinų ligoninių įrengimo pagal geografinį poreikį, atsižvelgiant į infrastruktūros ir deguonies / suspausto oro tiekimo sistemų diegimo galimybes.
14.8. Pacientų, kuriems nustatytas COVID-19, srautų valdymas turi būti pagrįstas objektyviais kriterijais, atsižvelgiant į šias pagrindines pacientų grupes – pacientai, kuriems taikoma deguonies terapija; pacientai, kuriems taikoma neinvazinė ventiliacija ir (ar) DPV; pacientai, kuriems reikalinga ilgalaikė (2–3 sav.) DPV. Pacientai, kuriems diagnozuota COVID-19 ir kuriems reikalinga ilgalaikė DPV, turėtų būti perkeliami iš kitų ASPĮ į pagrindinių ASPĮ reanimacijos ir intensyviosios terapijos padalinius.
15. Sveikatos priežiūros paslaugoms dėl COVID-19 teikti reikalingos asmeninės apsaugos priemonės (toliau – AAP), diagnostikai ir gydymui reikalingos medicinos priemonės naudojamos iš pagrindinės ASPĮ resursų. Pagrindinė ASPĮ turi imtis visų veiksmų, kad reikalingų priemonių kiekis būtų pakankamas. Kai pacientas gydomas ne pagrindinėje ASPĮ, naudojami tos ASPĮ, kurioje pacientas gydomas, resursai.  Prireikus, medicinos įranga iš vienos ASPĮ į kitą perkeliama komandos sprendimu.
16. Organizuojanti ASPĮ iš valstybės ir kitų rezervų gautas AAP paskirsto veikimo teritorijoje esančioms ASPĮ. Dėl ASPĮ, kurioms paskirstomos AAP, prioritetinės eilės ir kiekio sprendžia komanda, aptarusi su veikimo teritorijoje esančiomis ASPĮ. Organizuojanti ASPĮ ne vėliau kaip po 3 dienų nuo AAP  gavimo Sveikatos apsaugos ministerijai pateikia  ASPĮ, kurioms išdalytos AAP, sąrašą, nurodydama, kokios AAP ir koks jų kiekis perduotas.
17. Pagrindinės ASPĮ pildo formą Nr. 003/a „Gydymo stacionare ligos istorija“, nurodytą Lietuvos Respublikos sveikatos apsaugos ministro 1999 m. lapkričio 29 d. įsakyme  Nr. 515 „Dėl sveikatos priežiūros įstaigų veiklos apskaitos ir atskaitomybės tvarkos“, ir (ar) formą Nr. 025/a „Ambulatorinės asmens sveikatos istorija“, patvirtintą Lietuvos Respublikos sveikatos apsaugos ministro 2014 m. sausio 27 d. įsakymu Nr. V-120 „Dėl Privalomų sveikatos statistikos apskaitos ir kitų tipinių formų bei privalomų sveikatos statistikos ataskaitų formų patvirtinimo“, ir kitas formas pagal poreikį.
18. Kitos ASPĮ pildo formas pagal suteiktų paslaugų pobūdį.

V SKYRIUS
BAIGIAMOSIOS NUOSTATOS

19. Pagrindinių ASPĮ infekcinių ligų padaliniuose Aprašo 2.1 papunktyje nurodytiems pacientams paslaugas teikia atitinkamai infekcinių ligų gydytojas arba vaikų infekcinių ligų gydytojas, dirbdami kartu su kitais gydytojais specialistais ir bendrosios praktikos slaugytojais. Esant dideliam pacientų srautui, pasitelkiami kitų profesinių kvalifikacijų gydytojai, kurie pacientams teikia būtinąją medicinos pagalbą vadovaudamiesi Lietuvos Respublikos sveikatos apsaugos ministro 2004 m. balandžio 8 d. įsakymu Nr. V-208 „Dėl Būtinosios medicinos pagalbos teikimo tvarkos ir masto aprašo patvirtinimo“ (toliau – įsakymas Nr. V-208), taip pat atlieka simptominį gydymą, stebi paciento bendrą sveikatos būklę, prireikus priima sprendimus dėl reikalingų asmens sveikatos priežiūros paslaugų, atlieka kitas funkcijas, nustatytas atitinkamoje medicinos normoje. Infekcinių ligų gydytojas ir vaikų infekcinių ligų gydytojas turi teisę instruktuoti ir metodiškai vadovauti kitų profesinių kvalifikacijų gydytojams. Reanimacijos ir intensyviosios terapijos paslaugų suaugusiesiems ir (ar) vaikams teikimą organizuoja ir vykdo atitinkamai gydytojas anesteziologas reanimatologas ir vaikų intensyviosios terapijos gydytojas. 
20. ASPĮ, kuriose nėra infekcinių ligų padalinio, paslaugas pacientams teikia gydytojai, kurie, vadovaudamiesi įsakymu Nr. V-208, teikia būtinąją medicinos pagalbą, taip pat atlieka simptominį gydymą, stebi paciento bendrą sveikatos būklę, prireikus priima sprendimus dėl reikalingų asmens sveikatos priežiūros paslaugų ir atlieka kitas funkcijas pagal savo kompetenciją, nurodytą atitinkamoje medicinos normoje. ASPĮ, kuriose nėra infekcinių ligų padalinio, paslaugos pacientams teikiamos vadovaujantis pagrindinių ASPĮ infekcinių ligų gydytojų ar vaikų infekcinių ligų gydytojų ir paslaugų teikimą organizuojančių ASPĮ metodiniais nurodymais.

________________
