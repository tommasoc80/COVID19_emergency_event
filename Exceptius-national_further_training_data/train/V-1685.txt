

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 
2020 M. BALANDŽIO 30 D. ĮSAKYMO NR. V-1057 „DĖL ASMENS SVEIKATOS PRIEŽIŪROS ĮSTAIGŲ IŠLAIDŲ DARBO UŽMOKESČIO PADIDINIMUI DĖL COVID19 LIGOS (KORONAVIRUSO INFEKCIJOS) KOMPENSAVIMO PRIVALOMOJO SVEIKATOS DRAUDIMO FONDO LĖŠOMIS TVARKOS APRAŠO PATVIRTINIMO“ PAKEITIMO

2020 m. liepos 17 d. Nr. V-1685  
Vilnius


Pakeičiu Asmens sveikatos priežiūros įstaigų išlaidų darbo užmokesčio padidinimui dėl COVID-19 ligos (koronaviruso infekcijos) kompensavimo Privalomojo sveikatos draudimo fondo lėšomis tvarkos aprašą, patvirtintą Lietuvos Respublikos sveikatos apsaugos ministro 2020 m. balandžio 30 d. įsakymu Nr. V-1057 „Dėl Asmens sveikatos priežiūros įstaigų išlaidų darbo užmokesčio padidinimui dėl COVID-19 ligos (koronaviruso infekcijos) kompensavimo Privalomojo sveikatos draudimo fondo lėšomis tvarkos aprašo patvirtinimo“:
1.	Pakeičiu 2 punkto pirmąją pastraipą ir ją išdėstau taip:
„2. Laikoma, kad darbuotojas karantino metu (nuo karantino visoje Lietuvos Respublikos teritorijoje, kelių savivaldybių ar vienos savivaldybės teritorijoje paskelbimo mėnesio pradžios iki karantino galiojimo mėnesio pabaigos) organizuoja ir (ar) teikia sveikatos priežiūros paslaugas COVID-19 sergantiems pacientams ar vykdo epidemijų profilaktikos priemones COVID-19 židiniuose,  jei jis dirba ASPĮ ir atitinka bent vieną iš žemiau nurodytuose papunkčiuose  išvardintų sąlygų:“.
2. Pakeičiu 4 punktą ir jį išdėstau taip:
„4. TLK per 3 darbo dienas nuo prašymo ir lėšų paraiškos gavimo dienos, patikrina, ar lėšų paraiška ir joje nurodytos pateiktos kompensuoti sąnaudos darbo užmokesčiui atitinka Aprašo 2–3 punktuose nurodytus reikalavimus. TLK, nustačiusi, kad pateiktos kompensuoti sąnaudos darbo užmokesčiui neatitinka Aprašo 2–3 punktų nuostatų, prašymą ir lėšų paraišką nedelsiant (ne vėliau nei per 2 darbo dienas nuo neatitikimo nustatymo dienos) grąžina ASPĮ. ASPĮ patikslintus prašymą ir lėšų paraišką pateikia TLK ne vėliau kaip per 3 darbo dienas nuo jų grąžinimo ASPĮ dienos. TLK turi teisę ASPĮ prašyti per 1 darbo dieną pateikti papildomus teisę į darbo užmokesčio padidinimo sąnaudų kompensavimą PSDF lėšomis pagrindžiančius dokumentus. TLK, nustačiusi, kad ASPĮ nepateikė prašomų dokumentų arba pateikti dokumentai nepatvirtina teisės į darbo užmokesčio padidinimo sąnaudų kompensavimą PSDF lėšomis, ASPĮ prašymo ir lėšų paraiškos nepriima. Jei ASPĮ dokumentai nepagrindžia teisės į dalies paraiškoje nurodytų darbo užmokesčio padidinimo sąnaudų kompensavimą PSDF lėšomis, TLK netenkina ASPĮ prašymo šios darbo užmokesčio padidinimo sąnaudų dalies atžvilgiu.“



Sveikatos apsaugos ministras	Aurelijus Veryga
