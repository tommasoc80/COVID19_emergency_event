159
ZÁKON ze dne 9. dubna 2020 o kompenza č ním bonusu v souvislosti s krizovými opat ř eními v souvislosti s výskytem koronaviru SARS CoV-2


Parlament se usnesl na tomto zákoně České republiky:
ČÁST PRVNÍ
ÚVODNÍ USTANOVENÍ
§1
Předmět úpravy
Tento zákon upravuje daňový bonus na kompenzaci některých hospodářských následků souvisejících s ohrožením zdraví v souvislosti s prokázáním výskytu koronaviru označovaného jako SARS CoV-2 nebo s krizovými opatřeními přijatými z d ů vodu tohoto ohro ž ení (dále jen „ kompenza č ní bonus“).
ČÁST DRUHÁ KOMPENZAČNÍ BONUS
§2
Subjekt kompenzačního bonusu
	•	Subjektem kompenzačního bonusu je osoba samostatně výdělečně činná podle zákona upravujícího důchodové pojištění, pokud nejde o osobu vykonávající činnost, v jejímž důsledku je tato osoba účastna nemocenského pojištění jako zaměstnanec.
	•	Subjektem kompenzačního bonusu může být pouze ten, kdo ke dni 12. března 2020 byl
	•	osobou podle odstavce 1, nebo
	•	osobou, jejíž samostatná výdělečná činnost je přerušena ode dne, který nastal po 31. srpnu 2019.
	•	Subjekt kompenzačního bonusu je daňovým subjektem.
§3
Předmět kompenzačního bonusu
	•	Předmětem kompenzačního bonusu je výkon samostatné výdělečné činnosti v kalendářním měsíci, v němž nastal den, za který se poskytuje kompenzační bonus, pokud subjekt kompenzačního bonusu nemohl tuto činnost zcela nebo z části vykonávat nad míru obvyklou v důsledku ohrožení zdraví nebo krizových opatření podle § 1, a to zejména z důvodu
a) nutnosti uzavřít provozovnu subjektu kompenzačního bonusu či omezit její provoz,
b) karantény subjektu kompenzačního bonusu nebo jeho zaměstnance,
	•	péče o dítě v případě subjektu kompenzačního bonusu nebo překážky v práci spočívající v péči o dít ě v p ř ípad ě jeho zam ě stnance,
	•	omezení poptávky po výrobcích, službách nebo jiných výstupech samostatné výdělečné činnosti subjektu kompenzačního bonusu nebo
	•	omezení či ukončení dodávek nebo služeb potřebných pro výkon samostatné výdělečné činnosti subjektu kompenzačního bonusu.
	•	Kompenzační bonus je započitatelným příjmem pro stanovení nároku na dávky vyplácené podle zákona upravujícího pomoc v hmotné nouzi a zákona upravujícího státní sociální podporu.
	•	Subjektu kompenzačního bonusu nevzniká nárok na
a) podporu v nezaměstnanosti podle zákona upravujícího zaměstnanost za kalendářní den, za který obdržel kompenzační bonus,
b) kompenzační bonus za kalendářní den, za který obdržel podporu v nezaměstnanosti podle zákona upravujícího zaměstnanost.
§4
Výše kompenzačního bonusu
Výše kompenzačního bonusu činí 500 Kč za každý kalendářní den bonusového období.
§5
Bonusové období
Bonusovým obdobím je období od 12. března do 30. dubna 2020.
ČÁST TŘETÍ
SPRÁVA KOMPENZAČNÍHO BONUSU
§6
Správa a správce kompenzačního bonusu
	•	Kompenzační bonus se spravuje jako daň podle daňového řádu.
	•	Kompenzační bonus je vratkou daně z příjmů fyzických osob ze závislé činnosti.
	•	Správcem kompenzačního bonusu je finanční úřad místně příslušný ke správě daně z příjmů daňového subjektu, který podal žádost o kompenzační bonus (dále jen „správce bonusu“).
§7
Žádost o kompenzační bonus
	•	Kompenzační bonus se vyměřuje na základě žádosti o kompenzační bonus, která kromě obecných náležitostí podání obsahuje také
a) čestné prohlášení osvědčující splnění podmínek pro vznik nároku na kompenzační bonus,
b) účet u poskytovatele platebních služeb v české měně, na který má být kompenzační bonus vyplacen.
	•	Žádost o kompenzační bonus lze podat nejpozději do 60 dnů po skončení bonusového období. Není-li tato žádost v této lhůtě podána, nárok na kompenzační bonus zaniká.
	•	Potvrzení podání podle § 71 odst. 3 daňového řádu lze v případě žádosti o kompenzační bonus učinit také pomocí elektronické kopie dokumentu opatřeného vlastnoručním podpisem, zaslané na elektronickou adresu zveřejněnou správcem bonusu.
	•	Pokud je žádost o kompenzační bonus podána ve formě elektronické kopie dokumentu opatřeného vlastnoručním podpisem, považuje se za potvrzenou podle § 71 odst. 3 daňového řádu.
§8
Stanovení kompenzačního bonusu
	•	Kompenzační bonus se považuje za vyměřený dnem podání žádosti o kompenzační bonus, a to ve vý š i odpovídající sou č inu vý š e kompenza č - ního bonusu a počtu dní bonusového období.
	•	Zjistí-li správce bonusu na základě postupu k odstran ě ní pochybností nebo na základ ě da ň ové kontroly, že nebyly splněny podmínky pro vznik nároku na kompenzační bonus a kompenzační bonus nebyl vyměřen ve správné výši, doměří daň ve výši rozdílu vyměřeného kompenzačního bonusu a č ástky nov ě zji š t ě né.
	•	Ve lhůtě podle § 7 odst. 2 lze žádost o kompenzační bonus změnit. Dojde-li ke změně žádosti ještě před předepsáním vyměřeného kompenzačního bonusu do evidence daní, správce bonusu změnu zohlední v rámci tohoto předepsání. Dojde-li k pozdější změně žádosti, správce bonusu může na jejím základě doměřit daň nebo kompenzační bonus.
	•	Povinnost uhradit penále z částky doměřené daně nevzniká.
§9
Placení kompenzačního bonusu
	•	Vyměřený kompenzační bonus správce bonusu předepíše do evidence daní. Kompenzační bonus se eviduje na samostatném osobním daňovém účtu daňového subjektu.
	•	Přeplatek vzniklý předepsáním vyměřeného kompenzačního bonusu je vratitelným přeplatkem a správce bonusu jej vrátí da ň ovému subjektu bez zbytečného odkladu ode dne vyměření kompenzačního bonusu; úrok z vratitelného přeplatku v případě kompenzačního bonusu nevzniká.
	•	Vrácení přeplatku podle odstavce 2 se provede bezhotovostně na účet u poskytovatele platebních služeb vedený v české měně uvedený v žádosti o kompenza č ní bonus.
	•	Kompenzační bonus nepodléhá výkonu rozhodnutí ani exekuci.
ČÁST ČTVRTÁ
ZÁVĚREČNÉ USTANOVENÍ
§ 10
Zvláštní ustanovení o osvobození
od daně z příjmů
Od daně z příjmů fyzických osob je v roce 2020 osvobozen příjem z dotace v rámci dotačního programu Ministerstva průmyslu a obchodu „OŠE- TŘOVNÉ“ PRO OSVČ.
ČÁST PÁTÁ
ÚČINNOST
§ 11
Tento zákon nabývá účinnosti dnem následujícím po dni jeho vyhlášení.


Vondráček v. r. Zeman v. r.
Babiš v. r.
