LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL EKIPAŽŲ IR ĮGULŲ NARIŲ, KURIE DIRBA TARPTAUTINIUS KOMERCINIUS VEŽIMUS VYKDANČIOSE LIETUVOS ĮMONĖSE AR VYKDO TARPTAUTINIUS KOMERCINIUS VEŽIMUS IR KURIEMS NUSTATYTA COVID-19 LIGOS (KORONAVIRUSO INFEKCIJOS) SIMPTOMŲ, NEĮLEIDIMO Į LIETUVOS RESPUBLIKĄ

2020 m. balandžio 3 d. Nr. V-711
Vilnius

Vadovaudamasis Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“, Lietuvos Respublikos Vyriausybės 2020 m. kovo 14 d. nutarimu Nr. 207 „Dėl karantino Lietuvos Respublikos teritorijoje paskelbimo“ (toliau – Nutarimas), Lietuvos Respublikos žmonių užkrečiamųjų ligų profilaktikos ir kontrolės įstatymo 37 straipsnio 2 dalies 1 punktu ir siekdamas suvaldyti COVID-19 ligos (koronaviruso infekcijos) plitimą, nusprendžiu: 
Įpareigoti Valstybės sienos apsaugos tarnybą prie Lietuvos Respublikos vidaus reikalų ministerijos, Nacionalinio visuomenės sveikatos centro prie Sveikatos apsaugos ministerijos atstovui Nutarimo 3.1.2 papunktyje nurodytuose tarptautiniuose valstybės sienos perėjimo punktuose nustačius ekipažų ar įgulų nariams, kurie dirba tarptautinius komercinius vežimus vykdančiose Lietuvos įmonėse ar vykdo tarptautinius komercinius vežimus bet kokios rūšies transporto priemonėmis, vykstantiems tranzitu per Lietuvos Respublikos teritoriją, COVID-19 ligos (koronavirusinės infekcijos) simptomų, neįleisti šių asmenų, išskyrus Lietuvos Respublikos piliečius, į Lietuvos Respublikos teritoriją. 



Sveikatos apsaugos ministras – valstybės lygio
ekstremaliosios situacijos valstybės operacijų vadovas 	Aurelijus Veryga


