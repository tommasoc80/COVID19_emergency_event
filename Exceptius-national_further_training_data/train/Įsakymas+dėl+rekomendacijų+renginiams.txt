

LIETUVOS RESPUBLIKOS KULTŪROS MINISTRAS

ĮSAKYMAS
Dėl kultūros įstaigų veiklos ir kultūros paslaugų teikimo rekomendacijų EKSTREMALIOSIOS SITUACIJOS DĖL COVID-19 LIGOS PROTRŪKIO LAIKOTARPIU  PATVIRTINIMO

2020 m. liepos 31 d. Nr. ĮV-1028
Vilnius

Vadovaudamasis Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremalios situacijos paskelbimo“ bei įgyvendindamas COVID-19 valdymo strategijos įgyvendinimo priemonių plano, patvirtinto Lietuvos Respublikos Vyriausybės 2020 m. birželio 10 d. pasitarimo protokoliniu sprendimu (protokolo Nr. 28, 1 klausimas), 4.6.1 papunktį: 
1. T v i r t i n u pridedamas:
1.1. Viešų kultūros renginių atvirose ir uždarose erdvėse organizavimo rekomendacijas ekstremaliosios situacijos dėl COVID-19 ligos protrūkio laikotarpiu;
1.2. Bibliotekų veiklos organizavimo ir paslaugų teikimo rekomendacijas ekstremaliosios situacijos dėl COVID-19 ligos protrūkio laikotarpiu;
1.3. Muziejų veiklos organizavimo ir paslaugų teikimo rekomendacijas ekstremaliosios situacijos dėl COVID-19 ligos protrūkio laikotarpiu;
1.4. Kultūros centrų veiklos organizavimo ir paslaugų teikimo rekomendacijas ekstremaliosios situacijos dėl COVID-19 ligos protrūkio laikotarpiu;
1.5. Istorinių nacionalinių parkų ir valstybinių kultūrinių rezervatų direkcijų veiklos organizavimo ir paslaugų teikimo rekomendacijas ekstremaliosios situacijos dėl COVID-19 ligos protrūkio laikotarpiu.
2. P a v e d u kultūros įstaigų, kurių savininko teises ir pareigas įgyvendina Kultūros ministerija, vadovams vadovautis šio įsakymo 1 punktu patvirtintomis rekomendacijomis.
3. R e k o m e n d u o j u kitiems renginių organizatoriams organizuojant viešus kultūros renginius atvirose ir uždarose erdvėse vadovautis šio įsakymo 1 punktu patvirtintomis rekomendacijomis.
4. P r i p a ž į s t u netekusiais galios:
4.1. Lietuvos Respublikos kultūros ministro 2020 m. balandžio 30 d. įsakymą Nr. ĮV-594 „Dėl Karantino draudimų švelninimo Lietuvos muziejų veiklai metodinių rekomendacijų patvirtinimo“;
4.2. Lietuvos Respublikos kultūros ministro 2020 m. gegužės 29 d. įsakymą Nr. ĮV-697 „Dėl Viešų kultūros renginių atvirose ir uždarose erdvėse organizavimo rekomendacijų patvirtinimo“ su visais pakeitimais ir papildymais;
5. N u s t a t a u, kad šis įsakymas įsigalioja 2020 m. rugpjūčio 1 d.



Kultūros ministras	Mindaugas Kvietkauskas


PATVIRTINTA
Lietuvos Respublikos kultūros ministro
2020 m. liepos 31 d. įsakymu Nr. ĮV-1048


VIEŠŲ KULTŪROS RENGINIŲ ATVIROSE IR UŽDAROSE ERDVĖSE ORGANIZAVIMO REKOMENDACIJOS EKSTREMALIOSIOS SITUACIJOS DĖL COVID-19 LIGOS PROTRŪKIO LAIKOTARPIU  

I SKYRIUS
BENDROSIOS NUOSTATOS

1. Viešų kultūros renginių atvirose ir uždarose erdvėse organizavimo rekomendacijų (toliau – Rekomendacijos) paskirtis – ekstremaliosios situacijos dėl COVID-19 ligos protrūkio laikotarpiu nustatyti saugos reikalavimus ir paslaugų teikimo sąlygas, kurioms esant renginius organizuojantys asmenys (toliau – renginio organizatoriai) galėtų  organizuoti viešus kultūros renginius atvirose ir uždarose erdvėse (toliau – renginiai) . 
2. Rekomendacijos parengtos vadovaujantis Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimu Nr. V-1462 „Dėl kultūros, pramogų ir kitų renginių organizavimo būtinųjų sąlygų“. 
3. Renginio atlikėjai, kūrėjai, organizatoriai ir aptarnaujantis personalas nėra laikomi renginio žiūrovais ir (ar) dalyviais. 
4. Privalomus reikalavimus ir sąlygas renginiams ir renginių organizatoriams nustato Lietuvos Respublikos Vyriausybės 2020 m. vasario 26 d. nutarimas Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimas Nr. V-1462 „Dėl kultūros, pramogų ir kitų renginių organizavimo būtinųjų sąlygų“ ir kiti Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimai.

II SKYRIUS
RENGINIŲ  ORGANIZAVIMAS

5.  Renginio organizatoriui rekomenduojama:
5.1. prieš pradedant teikti paslaugas žiūrovams ir (ar) dalyviams visus renginio organizatorius, nepriklausomai nuo to, ar pagal savo darbo pobūdį (funkcijas) jie turi tiesioginį kontaktą su žiūrovais ir (ar) dalyviais, ar ne, supažindinti su saugaus darbo valstybės lygio ekstremaliosios situacijos laikotarpiu reikalavimais;
5.2. atsižvelgiant į numatomo renginio apimtis ir esant būtinybei reguliuoti žiūrovų ir (ar) dalyvių srautus bei jų judėjimą renginio patalpose ir (arba) teritorijoje, iš anksto parengti ir įdiegti žiūrovų ir (ar) dalyvių orientavimo informacinę sistemą (nuorodas, įspėjamuosius ženklus, užtvaras ir kt.) ir užtikrinti, kad jos būtų laikomasi. Tuo atveju, jeigu renginio žiūrovų skaičius viršija 500 – pasirengti žiūrovų srautų valdymo planą. 
5.3. atsižvelgiant į žiūrovų ir (ar) dalyvių skaičių, juos erdvėje planuoti leidžiamais atstumais – žiūrovų ir (ar) dalyvių skaičius negali viršyti Lietuvos Respublikos Vyriausybės 2020 m. vasario 26 d. nutarime Nr. 152 „Dėl valstybės lygio ekstremaliosios situacijos paskelbimo“ nurodytų leidžiamų dydžių. 
5.4. vietose, kuriose susidaro žiūrovų ir (ar) dalyvių eilė, pažymėti atstumus kur eilėje turėtų stovėti žiūrovai ir (ar) dalyviai;
5.5. nerekomenduojama rengti ilgesnių nei 4 valandų renginių. Renginius iki 2 valandų rekomenduojama rengti be pertraukų;  
5.6. nerekomenduojama toje pačioje erdvėje tuo pačiu metu organizuoti daugiau nei vieną renginį, išskyrus kino teatrus, teatrus ar kitus kultūros paskirties objektus, kai viename pastate yra įrengta daugiau nei viena salė, skirta renginių organizavimui. Organizuojant renginius tokiuose objektuose rekomenduojama atskirti žiūrovų ir (ar) dalyvių srautus, kad jie nesusikirstų.  
6. Renginio organizatorius turi užtikrinti žiūrovų ir (ar) dalyvių skaičiaus renginyje kontrolę.   

III SKYRIUS
VIEŠOJI KOMUNIKACIJA

7. Vykdant viešąją komunikaciją renginio organizatoriui rekomenduojama:
7.1. nuosekliai ir iš anksto informuoti visuomenę apie renginio tvarką; 
7.2. naudoti kuo daugiau informacijos sklaidos priemonių ir kanalų: skelbimus prie renginio įėjimo, informaciją interneto svetainėje, socialinių tinklų paskyrose ir kt.;

IV SKYRIUS
BAIGIAMOSIOS NUOSTATOS

8. Šios Rekomendacijos skelbiamos viešai Lietuvos Respublikos kultūros ministerijos interneto svetainėje.
_______________________________

PATVIRTINTA
Lietuvos Respublikos kultūros ministro
2020 m. liepos 31 d. įsakymu Nr. ĮV-1048


BIBLIOTEKŲ VEIKLOS ORGANIZAVIMO IR PASLAUGŲ TEIKIMO REKOMENDACIJOS EKSTREMALIOSIOS SITUACIJOS DĖL COVID-19 LIGOS PROTRŪKIO LAIKOTARPIU  

I SKYRIUS
BENDROSIOS NUOSTATOS

1. Bibliotekų veiklos organizavimo ir paslaugų teikimo rekomendacijų (toliau – Rekomendacijos) paskirtis – ekstremaliosios situacijos dėl COVID-19 ligos protrūkio laikotarpiu nustatyti saugos reikalavimus ir paslaugų teikimo sąlygas, kurioms esant bibliotekos galėtų organizuoti savo veiklą ir teikti paslaugas, laikantis teisės aktų reikalavimų sudarydamos tinkamas sąlygas bibliotekų darbuotojų ir vartotojų apsaugai, bibliotekų paslaugų teikimui, viešajai komunikacijai.
2. Rekomendacijos parengtos vadovaujantis Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremalios situacijos paskelbimo“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimu Nr. V-1462 „Dėl kultūros, pramogų ir kitų renginių organizavimo būtinųjų sąlygų“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 16 d. sprendimu Nr. V-1475 „Dėl neformaliojo vaikų švietimo organizavimo būtinų sąlygų“, Lietuvos bibliotekų tarybos pateiktomis rekomendacijomis, tarptautinių bibliotekų organizacijų (IFLA, ALA) pateikiamais šaltiniais.
3. Privalomus reikalavimus ir sąlygas dėl bibliotekų veiklos organizavimo ir paslaugų teikimo, renginių organizavimo nustato Lietuvos Respublikos Vyriausybės 2020 m. vasario 26 d. nutarimas Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimas Nr. V-1462 „Dėl kultūros, pramogų ir kitų renginių organizavimo būtinųjų sąlygų“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 16 d. sprendimas Nr. V-1475 „Dėl neformaliojo vaikų švietimo organizavimo būtinų sąlygų“ ir kiti Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimai.
4. Šiose rekomendacijose vartojamos sąvokos atitinka Lietuvos Respublikos bibliotekų įstatyme, Lietuvos Respublikos žmonių užkrečiamųjų ligų profilaktikos ir kontrolės įstatyme, Lietuvos Respublikos biudžetinių įtaigų įstatyme, Lietuvos Respublikos Vyriausybės nutarimuose vartojamas sąvokas.

II SKYRIUS
BIBLIOTEKOS DARBUOTOJŲ IR LANKYTOJŲ APSAUGA

5. Siekiant užtikrinti saugias darbo sąlygas bibliotekos darbuotojams rekomenduojama: 
5.1. esant poreikiui, dalies bibliotekos darbuotojų darbą organizuoti nuotoliniu būdu;
5.2. pagal galimybes darbą organizuoti taip, kad kuo daugiau darbuotojų būtų saugiu atstumu vienas nuo kito ar visai nekontaktuotų. Jeigu dirbama pamainomis, pagal galimybes organizuoti darbuotojų pamainų pasikeitimą saugiu kontaktu ar be kontakto;
5.3. parengti ir taikyti laipsniško bibliotekos darbuotojų grąžinimo iš nuotolinio darbo planą, prioritetą teikiant veikloms, susijusioms su neatidėliotinų funkcijų, atvėrus įstaigą lankytojams, atlikimu. Kitas veiklas, kurios nereikalauja tiesioginio kontakto su lankytojais, vykdyti, jeigu yra užtikrinami Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatyti reikalavimai. 
6. Siekiant užtikrinti saugias sąlygas vartotojams rekomenduojama: 
6.1. nenaudoti rūbinių, kabyklų viršutiniams lankytojų drabužiams kabinti (lankytojai savo daiktus ir viršutinius drabužius turi nešiotis su savimi); 
6.2. vartotojams darbo vietas bibliotekų skaityklose, kompiuterių klasėse ir kitose patalpose rekomenduojama išdėstyti saugiu atstumu viena nuo kitos ar, jei nėra galimybės kitaip sustatyti baldus, sodinti lankytojus, paliekant saugų atstumą tarp jų;
6.3. atsižvelgiant į numatomų teikti paslaugų apimtis ir esant būtinybei reguliuoti vartotojų srautus bei jų judėjimą bibliotekos patalpose, parengti vartotojų orientavimui būtinas nuorodas, įspėjamuosius ženklus ir kt.;
6.4. pirmenybę teikti dokumentų (knygų) grąžinimui bekontakčiu būdu. Jei nėra galimybės taikyti bekontakčio knygų grąžinimo mažose bibliotekose, neturinčiose knygų grąžinimo įrenginių, rekomenduoti skaitytojams knygas laikantis Lietuvos Respublikos sveikatos apsaugos ministerijos rekomendacijoms dėl higienos normų laikymosi;
6.5. palengvinti naudojimosi biblioteka galimybes suteikiant skaitytojo pažymėjimą be kontakto (internetu);
6.6. vartotojams, negalintiems skaityti įprasto spausdinto teksto, informaciją suteikti tiesiogiai ir (ar) ji parengiant garso formatą, sudaryti vartotojui galimybę informaciją išklausyti per QR kodus, nukreipiančius į garso įrašą, ir per garsiakalbius visiems lankytojams;
6.7. toliau teikti elektronines paslaugas ir tęsti virtualių renginių, edukacijų, kitų turinio sklaidos priemonių, skirtų vartotojams, kūrimą, tobulinti virtualias bibliotekos paslaugas;
6.8. teikti nuotolinę prieigą prie prenumeruojamų ar įsigytų e. išteklių vartotojams, naudojant šiuolaikinių įrankių ar virtualaus privataus tinklo galimybes;
6.9. siekti gausinti nuotoliniu būdu prieinamą turinį, pildyti skaitmeninių išteklių portalus naujais suskaitmenintais leidiniais ir šaltiniais, jų pagrindu kurti naujus produktus, naują turinį;
6.10. bibliotekos patalpose esančių kavinių veiklą organizuoti vadovaujantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo sprendimų nuostatomis bei Lietuvos Respublikos sveikatos ministerijos rekomendacijomis dėl prekybos ir kitų komercinių paslaugų teikimo.

III SKYRIUS
VIEŠOJI KOMUNIKACIJA

7. Vykdant viešąją komunikaciją rekomenduojama:
7.1. nuosekliai ir iš anksto informuoti visuomenę apie bibliotekos teikiamas paslaugas valstybės lygio ekstremaliosios situacijos laikotarpiu ir jų teikimo tvarką;
7.2. naudoti kuo daugiau informacijos sklaidos priemonių ir kanalų: skelbimai prie bibliotekos durų, informacija, skelbiama bibliotekos interneto tinklalapyje, socialinių tinklų paskyrose, ir kt.;
7.3. teikti kuo konkretesnę informaciją: įvardyti, kokios paslaugos teikiamos ir kaip dėl jų galima kreiptis;
7.4. skelbti nuorodas į sukurtą skaitmeninį turinį, prenumeruojamus ir atvirosios prieigos išteklius visais turimais ir tinkamais informacijos kanalais, siekiant didesnio matomumo, pasiekiamumo ir naudojimo, taip pat skelbti informaciją apie naujai sukurtus skaitmeninius ar prenumeruojamus e. produktus, kad kuo daugiau bibliotekos vartotojų sužinotų apie naujus šaltinius ir jų turinį;
7.5. bibliotekų administracijoms skirti tinkamą dėmesį ir išorinei, ir vidinei komunikacijai tam, kad vartotojai galėtų gauti pačią naujausią ir tiksliausią informaciją apie paslaugas tiek savarankiškai jos ieškodami internete, tiek kreipdamiesi telefonu, elektroniniu paštu, naudodamiesi paslauga „Klausk bibliotekininko“ ir pan. Komunikuojant skirtingais kanalais, paskirti už komunikaciją atsakingus darbuotojus, kurie teiktų vieningą, suderintą, tikslią ir teisingą naujausią informaciją apie bibliotekos teikiamas paslaugas, taikomus apribojimus, darbo laiką ir kt.;
7.6. parengti atskirą šiam laikotarpiui skirtą komunikacijos planą, kuriame būtų iškelti tikslai, aptariamos tikslinės auditorijos, efektyviausi komunikacijos būdai, kanalai, suplanuotas biudžetas ir pan. Įgyvendinant planą turėtų būti siekiama ne tik operatyviai teikti naujausią informaciją, bet ir paskatinti naudotis bibliotekos paslaugomis;
7.7. pagal galimybes prisidėti prie visuomenės sveikatos saugos, savo informacijos kanalais skelbiant aktualią aptarnaujamoms bendruomenėms informaciją, susijusią su ekstremalia situacija.

IV SKYRIUS
BAIGIAMOSIOS NUOSTATOS

8. Šios Rekomendacijos skelbiamos viešai Lietuvos Respublikos kultūros ministerijos interneto svetainėje.
__________________________________

PATVIRTINTA
Lietuvos Respublikos kultūros ministro
2020 m. liepos 31 d. įsakymu Nr. ĮV-1048


MUZIEJŲ VEIKLOS ORGANIZAVIMO IR PASLAUGŲ TEIKIMO REKOMENDACIJOS EKSTREMALIOSIOS SITUACIJOS DĖL COVID-19 LIGOS PROTRŪKIO LAIKOTARPIU  

I SKYRIUS
BENDROSIOS NUOSTATOS

1. Muziejų veiklos organizavimo ir paslaugų teikimo rekomendacijų (toliau – Rekomendacijos) paskirtis – ekstremaliosios situacijos dėl COVID-19 ligos protrūkio laikotarpiu nustatyti saugos reikalavimus ir paslaugų teikimo sąlygas, kurioms esant muziejai galėtų organizuoti savo veiklą ir teikti paslaugas, laikantis teisės aktų reikalavimų sudarydami tinkamas sąlygas muziejaus darbuotojų, lankytojų ir kultūros vertybių (eksponatų) apsaugai, muziejaus lankymui bei kitų muziejaus paslaugų teikimui, viešajai komunikacijai.
2. Rekomendacijos parengtos vadovaujantis Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremalios situacijos paskelbimo, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimu Nr. V-1462 „Dėl kultūros, pramogų ir kitų renginių organizavimo būtinųjų sąlygų“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 16 d. sprendimu Nr. V-1475 „Dėl neformaliojo vaikų švietimo organizavimo būtinų sąlygų“.
3. Privalomus reikalavimus ir sąlygas dėl muziejų veiklos organizavimo ir paslaugų teikimo, renginių organizavimo nustato Lietuvos Respublikos Vyriausybės 2020 m. vasario 26 d. nutarimas Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimas Nr. V-1462 „Dėl kultūros, pramogų ir kitų renginių organizavimo būtinųjų sąlygų“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 16 d. sprendimas Nr. V-1475 „Dėl neformaliojo vaikų švietimo organizavimo būtinų sąlygų“ ir kiti Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimai.
4. Šiose Rekomendacijose vartojamos sąvokos atitinka Lietuvos Respublikos muziejų įstatyme, Lietuvos Respublikos biudžetinių įstaigų įstatyme, Muziejuose esančių rinkinių apsaugos, apskaitos ir saugojimo instrukcijoje (toliau – Instrukcija), patvirtintoje Lietuvos Respublikos kultūros ministro 2005 m. gruodžio 16 d. įsakymu Nr. ĮV-716 „Dėl Muziejuose esančių rinkinių apsaugos, apskaitos ir saugojimo instrukcijos patvirtinimo“, ir kituose teisės aktuose, reglamentuojančiuose muziejų veiklą, vartojamas sąvokas.

II SKYRIUS
MUZIEJAUS DARBUOTOJŲ IR LANKYTOJŲ APSAUGA

5. Siekiant užtikrinti muziejaus darbuotojų ir lankytojų apsaugą rekomenduojama: 
5.1. esant poreikiui, dalies muziejaus darbuotojų darbą organizuoti nuotoliniu būdu.
5.2. parengti ir taikyti laipsniško muziejaus darbuotojų grąžinimo iš nuotolinio darbo planą, prioritetą teikiant veikloms, susijusioms su neatidėliotinų funkcijų, atvėrus įstaigą lankytojams, atlikimu (lankytojų aptarnavimas, bilietų pardavimas, ekspozicijų priežiūra). Kitas veiklas, kurios nereikalauja tiesioginio kontakto su lankytojais (restauravimas, leidyba, parodų, ekspozicijų planavimas ir rengimas, moksliniai tyrimai, turinio perkėlimas į skaitmeninę erdvę, projektų rengimas ir kt.), vykdyti, jeigu yra užtikrinami Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatyti reikalavimai. 
5.3. nenaudoti rūbinių ir (arba) kabyklų viršutiniams lankytojų drabužiams kabinti (tuo atveju, kai nėra daiktų saugojimo spintelių, lankytojai savo daiktus ir viršutinius rūbus turi nešiotis su savimi);

III SKYRIUS
MUZIEJAUS LANKYMO IR KITŲ PASLAUGŲ TEIKIMO SĄLYGOS

6. Siekiant organizuoti muziejaus lankymą ir kitų paslaugų teikimą rekomenduojama:
6.1. numatyti laipsnišką muziejaus paslaugų atvėrimą visuomenei, laikantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatytų reikalavimų bei kitų Lietuvos Respublikos sveikatos apsaugos ministerijos rekomendacijų paslaugas teikiančioms įstaigoms; 
6.2. parengti/atnaujinti muziejaus lankymo taisykles, vadovaujantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatytų reikalavimų bei atsižvelgiant į konkrečias sąlygas (muziejaus fizinę infrastruktūrą bei turimus finansinius, materialinius ir žmogiškuosius išteklius) ir jas viešai paskelbti lankytojams prieinamose vietose bei muziejaus interneto svetainėje;
6.3. prieš pradedant teikti paslaugas lankytojams visus muziejaus darbuotojus, nepriklausomai nuo to, ar pagal savo darbo pobūdį (funkcijas) jie turi tiesioginį kontaktą su lankytojais, ar ne, supažindinti su saugaus darbo valstybės lygio ekstremaliosios situacijos laikotarpiu reikalavimais;
6.4. atsižvelgiant į numatomų teikti paslaugų apimtis ir esant būtinybei reguliuoti lankytojų srautus bei jų judėjimą muziejaus patalpose ir (arba) teritorijoje, iš anksto parengti ir įdiegti lankytojų orientavimo informacinę sistemą (nuorodas, įspėjamuosius ženklus ir kt.); 
6.5. atsižvelgiant į lankytojų srautą esant būtinybei numatyti ir viešai lankytojams prieinamose vietose bei muziejaus interneto svetainėje paskelbti lankytojų aptarnavimo laiko intervalus (registraciją);
6.6. organizuojant muziejaus ekspozicijų, esančių atvirose lauko erdvėse, lankymą, vadovautis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo sprendimuose numatytų reikalavimų;
6.7. muziejaus ekspozicinėse erdvėse (nuolatinėse ekspozicijose, parodose) esantiems eksponatams netaikyti reikalavimo juos dezinfekuoti, bet vadovautis Instrukcijos nuostatomis, reglamentuojančiomis jų apsaugą ir saugojimą; 
6.8. toliau teikti paslaugas nuotoliniu būdu ir tęsti plačiai naudotų įtraukių virtualių renginių, edukacijų, kitų turinio sklaidos priemonių, skirtų lankytojams, kūrimą, tobulinti virtualias muziejaus paslaugas;
6.9. gausinti nuotoliniu būdu prieinamą muziejaus turinį: ne tik pildyti skaitmeninių išteklių portalus naujais suskaitmenintais eksponatais, bet ir, bendradarbiaujant su kitais sektoriais, jau suskaitmenintų išteklių pagrindu kurti naujus e. produktus ir (arba) e. paslaugas;
6.10. muziejaus patalpose ir (arba) teritorijoje esančių kavinių ir kitų komercinių įstaigų (muziejaus suvenyrų parduotuvės) veiklą organizuoti vadovaujantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo sprendimų nuostatomis bei Lietuvos Respublikos sveikatos ministerijos rekomendacijomis dėl prekybos ir kitų komercinių paslaugų teikimo.

IV SKYRIUS
VIEŠOJI KOMUNIKACIJA

7. Vykdant viešąją komunikaciją rekomenduojama:
7.1. nuosekliai ir iš anksto informuoti visuomenę apie muziejaus teikiamas paslaugas valstybės lygio ekstremaliosios situacijos laikotarpiu ir jų teikimo tvarką;
7.2. naudoti kuo daugiau informacijos sklaidos priemonių ir kanalų: skelbimai prie muziejaus įėjimo, informacija muziejaus interneto svetainėje, socialinių tinklų paskyrose ir kt.;
7.3. teikti kuo konkretesnę ir detalesnę informaciją dėl paslaugų teikimo muziejuje: įvardyti, kokios paslaugos ir nuo kada yra teikiamos, kokia apimtimi ir kokiais būdais dėl jų galima kreiptis (įsigyti bilietus ir kt.);
7.4. muziejaus administracijai skirti tinkamą dėmesį tiek išorinei, tiek vidinei įstaigos komunikacijai tam, kad lankytojai galėtų gauti pačią naujausią ir tiksliausią informaciją apie paslaugas tiek savarankiškai jos ieškodami internete, tiek kreipdamiesi telefonu, elektroniniu paštu ir pan. Komunikuojant skirtingais kanalais, paskirti už komunikaciją atsakingus darbuotojus, kurie teiktų vieningą, suderintą, tikslią ir teisingą naujausią informaciją apie muziejaus teikiamas paslaugas, taikomus apribojimus, darbo laiką ir kt.
7.5. parengti atskirą šiam laikotarpiui skirtą komunikacijos planą, kuriame būtų iškelti tikslai, aptariamos tikslinės auditorijos, efektyviausi komunikacijos būdai, kanalai, suplanuotas biudžetas ir pan. Įgyvendinant planą turėtų būti siekiama ne tik operatyviai teikti naujausią informaciją, bet ir paskatinti naudotis muziejaus paslaugomis ar sukurtu skaitmeniniu turiniu;
7.6. dalintis nuorodomis į sukurtą skaitmeninį turinį visais turimais ir tinkamais informacijos sklaidos kanalais, siekiant didesnio matomumo, pasiekiamumo ir naudojimo, taip pat skelbti informaciją apie naujai sukurtus muziejaus e. produktus ir (arba) e. paslaugas.

V SKYRIUS
BAIGIAMOSIOS NUOSTATOS

8. Šios Rekomendacijos skelbiamos viešai Lietuvos Respublikos kultūros ministerijos interneto svetainėje.
_______________________________

PATVIRTINTA
Lietuvos Respublikos kultūros ministro
2020 m. liepos 31 d. įsakymu Nr. ĮV-1048


KULTŪROS CENTRŲ VEIKLOS ORGANIZAVIMO IR PASLAUGŲ TEIKIMO REKOMENDACIJOS EKSTREMALIOSIOS SITUACIJOS DĖL COVID-19 LIGOS PROTRŪKIO LAIKOTARPIU  

I SKYRIUS
BENDROSIOS NUOSTATOS

1. Kultūros centrų veiklos organizavimo ir paslaugų teikimo rekomendacijų (toliau – Rekomendacijos) paskirtis – ekstremaliosios situacijos dėl COVID-19 ligos protrūkio laikotarpiu nustatyti saugos reikalavimus ir paslaugų teikimo sąlygas, kurioms esant kultūros centrai galėtų organizuoti savo veiklą ir teikti paslaugas, laikantis teisės aktų reikalavimų sudarydami tinkamas sąlygas kultūros centrų darbuotojų ir lankytojų apsaugai, kultūros centro lankymui ir kitų kultūros centro paslaugų teikimui, viešajai komunikacijai.
2. Rekomendacijos parengtos vadovaujantis Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremalios situacijos paskelbimo, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimu Nr. V-1462 „Dėl kultūros, pramogų ir kitų renginių organizavimo būtinųjų sąlygų“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 16 d. sprendimu Nr. V-1475 „Dėl neformaliojo vaikų švietimo organizavimo būtinų sąlygų“.
3. Privalomus reikalavimus ir sąlygas dėl kultūros centro veiklos organizavimo ir paslaugų teikimo, renginių organizavimo nustato Lietuvos Respublikos Vyriausybės 2020 m. vasario 26 d. nutarimas Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimas Nr. V-1462 „Dėl kultūros, pramogų ir kitų renginių organizavimo būtinųjų sąlygų“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 16 d. sprendimas Nr. V-1475 „Dėl neformaliojo vaikų švietimo organizavimo būtinų sąlygų“, kiti Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimai.
4. Šiose Rekomendacijose vartojamos sąvokos atitinka Lietuvos Respublikos kultūros centrų įstatyme, Lietuvos Respublikos biudžetinių įstaigų įstatyme ir kituose teisės aktuose, reglamentuojančiuose kultūros centrų veiklą, vartojamas sąvokas.

II SKYRIUS
KULTŪROS CENTRO DARBUOTOJŲ IR LANKYTOJŲ APSAUGA

5. Siekiant užtikrinti kultūros centro darbuotojų ir lankytojų apsaugą rekomenduojama: 
5.1. darbas organizuojamas ir klientai aptarnaujami taip, kad būtų užtikrintos valstybės lygio ekstremaliosios situacijos valstybės operacijų vadovo sprendimu nustatytos būtinos visuomenės sveikatos saugos, higienos, asmenų aprūpinimo būtinosiomis asmeninėmis apsaugos priemonėmis sąlygos;
5.2. esant poreikiui, dalies kultūros centro darbuotojų darbą organizuoti nuotoliniu būdu;
5.3. parengti ir taikyti laipsniško kultūros centro darbuotojų grąžinimo iš nuotolinio darbo planą, prioritetą teikiant veikloms, susijusioms su neatidėliotinų funkcijų, atvėrus įstaigą lankytojams, atlikimu . Kitas veiklas, kurios nereikalauja tiesioginio kontakto su lankytojais, vykdyti, jeigu yra užtikrinami Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatyti reikalavimai; 
5.4. nenaudoti rūbinių ir (arba) kabyklų viršutiniams lankytojų drabužiams kabinti (tuo atveju, kai nėra daiktų saugojimo spintelių, lankytojai savo daiktus ir viršutinius rūbus turi nešiotis su savimi).

III SKYRIUS
KULTŪROS CENTRO LANKYMO IR KITŲ PASLAUGŲ TEIKIMO SĄLYGOS

6. Siekiant organizuoti kultūros centro lankymą ir kitų paslaugų teikimą rekomenduojama:
6.1. numatyti laipsnišką kultūros centro paslaugų atvėrimą visuomenei, laikantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatytų reikalavimų bei kitų Lietuvos Respublikos sveikatos apsaugos ministerijos rekomendacijų paslaugas teikiančioms įstaigoms; 
6.2. parengti ir nuolat atnaujinti kultūros centro lankymo taisykles, vadovaujantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatytų reikalavimų bei atsižvelgiant į konkrečias sąlygas (kultūros centro fizinę infrastruktūrą bei turimus finansinius, materialinius ir žmogiškuosius išteklius) ir jas viešai paskelbti lankytojams prieinamose vietose bei kultūros centro interneto svetainėje;
6.3. prieš pradedant teikti paslaugas lankytojams visus kultūros centro darbuotojus, nepriklausomai nuo to, ar pagal savo darbo pobūdį (funkcijas) jie turi tiesioginį kontaktą su lankytojais, ar ne, supažindinti su saugaus darbo valstybės lygio ekstremaliosios situacijos laikotarpiu reikalavimais;
6.4. atsižvelgiant į numatomų teikti paslaugų apimtis ir esant būtinybei reguliuoti lankytojų srautus bei jų judėjimą kultūros centro patalpose ir (arba) teritorijoje, iš anksto parengti ir įdiegti lankytojų orientavimo informacinę sistemą (nuorodas, įspėjamuosius ženklus ir kt.); 
6.5. atsižvelgiant į lankytojų, repeticijų dalyvių srautą esant būtinybei numatyti ir viešai lankytojams prieinamose vietose bei kultūros centro interneto svetainėje paskelbti lankytojų aptarnavimo laiko intervalus (registraciją);
6.6. vykdyti kontaktines repeticijas, būrelių, studijų veiklą ir kontaktines edukacines veiklas, jeigu yra užtikrinami Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatyti reikalavimai (užtikrinamos būtinos higienos sąlygos, sudaromas tikslus užsiėmimo grafikas, taip pat užtikrinamas patalpų vėdinimas bei dezinfekcija ir kt.);
6.7. organizuoti veiklas asmenims, priklausantiems rizikos grupei, jeigu yra užtikrinami Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatyti reikalavimai; 
6.8. vykdyti neformaliojo vaikų švietimo ir kitas veiklas, kuriose dalyvauja mokyklinio amžiaus vaikai, jeigu yra užtikrinami Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatyti reikalavimai; 
6.9. vykdyti kultūros centro darbuotojų kvalifikacijos kėlimą nuotoliniu būdu;
6.10. toliau teikti paslaugas nuotoliniu būdu ir tęsti plačiai naudotų įtraukių virtualių renginių, edukacijų, kitų turinio sklaidos priemonių, skirtų lankytojams, kūrimą, tobulinti virtualias kultūros centro paslaugas;
6.11. gausinti nuotoliniu būdu prieinamą kultūros centro veiklos turinį: ne tik pildyti skaitmeninių išteklių portalus naujais suskaitmenintais eksponatais, bet ir, bendradarbiaujant su kitais sektoriais, jau suskaitmenintų išteklių pagrindu kurti naujus e. produktus ir (arba) e. paslaugas;
6.12. kultūros centro patalpose ir (arba) teritorijoje esančių kavinių ir kitų komercinių įstaigų veiklą organizuoti vadovaujantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo sprendimų nuostatomis bei Lietuvos Respublikos sveikatos ministerijos rekomendacijomis dėl prekybos ir kitų komercinių paslaugų teikimo.

IV SKYRIUS
VIEŠOJI KOMUNIKACIJA

7. Vykdant viešąją komunikaciją rekomenduojama:
7.1. nuosekliai ir iš anksto informuoti visuomenę apie kultūros centro teikiamas paslaugas valstybės lygio ekstremaliosios situacijos laikotarpiu ir jų teikimo tvarką;
7.2. naudoti kuo daugiau informacijos sklaidos priemonių ir kanalų: skelbimai prie kultūros centro įėjimo, informacija kultūros centro interneto svetainėje, socialinių tinklų paskyrose ir kt.;
7.3. teikti kuo konkretesnę ir detalesnę informaciją dėl paslaugų teikimo kultūros centre: įvardyti, kokios paslaugos ir nuo kada yra teikiamos, kokia apimtimi ir kokiais būdais dėl jų galima kreiptis (įsigyti bilietus ir kt.);
7.4. kultūros centro administracijai skirti tinkamą dėmesį tiek išorinei, tiek vidinei įstaigos komunikacijai tam, kad lankytojai galėtų gauti pačią naujausią ir tiksliausią informaciją apie paslaugas tiek savarankiškai jos ieškodami internete, tiek kreipdamiesi telefonu, elektroniniu paštu ir pan. Komunikuojant skirtingais kanalais, paskirti už komunikaciją atsakingus darbuotojus, kurie teiktų vieningą, suderintą, tikslią ir teisingą naujausią informaciją apie kultūros centro teikiamas paslaugas, taikomus apribojimus, darbo laiką ir kt.
7.5. parengti atskirą šiam laikotarpiui skirtą komunikacijos planą, kuriame būtų iškelti tikslai, aptariamos tikslinės auditorijos, efektyviausi komunikacijos būdai, kanalai, suplanuotas biudžetas ir pan. Įgyvendinant planą turėtų būti siekiama ne tik operatyviai teikti naujausią informaciją, bet ir paskatinti naudotis kultūros centro paslaugomis ar sukurtu skaitmeniniu turiniu;
7.6. dalintis nuorodomis į sukurtą skaitmeninį turinį visais turimais ir tinkamais informacijos sklaidos kanalais, siekiant didesnio matomumo, pasiekiamumo ir naudojimo, taip pat skelbti informaciją apie naujai sukurtus kultūros centro e. produktus ir (arba) e. paslaugas.

V SKYRIUS
BAIGIAMOSIOS NUOSTATOS

8. Šios Rekomendacijos skelbiamos viešai Lietuvos Respublikos kultūros ministerijos interneto svetainėje.
_______________________________

PATVIRTINTA
Lietuvos Respublikos kultūros ministro
2020 m. liepos 31 d. įsakymu Nr. ĮV-1048


ISTORINIŲ NACIONALINIŲ PARKŲ IR VALSTYBINIŲ KULTŪRINIŲ REZERVATŲ DIREKCIJŲ VEIKLOS ORGANIZAVIMO IR PASLAUGŲ TEIKIMO REKOMENDACIJOS EKSTREMALIOSIOS SITUACIJOS DĖL COVID-19 LIGOS PROTRŪKIO LAIKOTARPIU  

I SKYRIUS
BENDROSIOS NUOSTATOS

1. Trakų istorinio nacionalinio parko, Valstybinio Kernavės kultūrinio rezervato ir Vilniaus pilių valstybinio kultūrinio rezervato (toliau – saugomos vietovės) direkcijų (toliau – direkcijos) veiklos organizavimo ir paslaugų teikimo rekomendacijų (toliau – Rekomendacijos) paskirtis – ekstremaliosios situacijos dėl COVID-19 ligos protrūkio laikotarpiu nustatyti saugos reikalavimus ir paslaugų teikimo sąlygas, kurioms esant direkcijos galėtų organizuoti savo veiklą ir teikti paslaugas, laikantis teisės aktų reikalavimų sudarydami tinkamas sąlygas direkcijų valstybės tarnautojų ir darbuotojų, saugomų vietovių lankytojų ir kultūros bei saugomos vietovės  vertybių apsaugai, saugomų vietovių lankymui bei kitų direkcijų paslaugų teikimui, viešajai komunikacijai.
2. Rekomendacijos parengtos vadovaujantis Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremalios situacijos paskelbimo“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimu Nr. V-1462 „Dėl kultūros, pramogų ir kitų renginių organizavimo būtinųjų sąlygų“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 16 d. sprendimu Nr. V-1475 „Dėl neformaliojo vaikų švietimo organizavimo būtinų sąlygų“.
3. Privalomus reikalavimus ir sąlygas dėl direkcijų veiklos organizavimo ir paslaugų teikimo, renginių organizavimo nustato Lietuvos Respublikos Vyriausybės 2020 m. vasario 26 d. nutarimas Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 15 d. sprendimas Nr. V-1462 „Dėl kultūros, pramogų ir kitų renginių organizavimo būtinųjų sąlygų“, Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo 2020 m. birželio 16 d. sprendimas Nr. V-1475 „Dėl neformaliojo vaikų švietimo organizavimo būtinų sąlygų“ ir kiti Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimai.
4. Šiose Rekomendacijose vartojamos sąvokos atitinka Lietuvos Respublikos saugomų teritorijų įstatyme, Lietuvos Respublikos nekilnojamojo kultūros paveldo apsaugos įstatyme, Lietuvos Respublikos muziejų įstatyme, Lietuvos Respublikos biudžetinių įstaigų įstatyme ir kituose teisės aktuose, reglamentuojančiuose muziejų veiklą, vartojamas sąvokas.

II SKYRIUS
DIREKCIJOS VALSTYBĖS TARNAUTOJŲ, DARBUOTOJŲ, INTERESANTŲ IR LANKYTOJŲ APSAUGA

5. Siekiant užtikrinti direkcijos valstybės tarnautojų, darbuotojų, interesantų ir lankytojų apsaugą rekomenduojama: 
5.1. esant poreikiui, dalies direkcijos valstybės tarnautojų ir darbuotojų darbą organizuoti nuotoliniu būdu, pagal Direkcijos direktoriaus patvirtintas Laikinąsias nuotolinio darbo organizavimo direkcijoje taisykles, kuriose būtų detalizuoti nuotolinio darbo, interesantų ir lankytojų aptarnavimo ir kiti Direkcijos darbo organizavimo  principai;
5.2. direkcijos tarybos, darbo grupių ir komisijų darbą organizuoti nuotoliniu būdu; 
5.3. parengti ir taikyti laipsniško direkcijos valstybės tarnautojų ir darbuotojų grąžinimo iš nuotolinio darbo planą, prioritetą teikiant veikloms, susijusioms su viešuoju administravimu ir kitomis neatidėliotinomis funkcijomis, atvėrus saugomos vietovės muziejines ir kitas ekspozicijas bei saugomos vietovės kontroliuojamo lankymo zonas (toliau – lankymo zonos)  lankytojams, atlikimu (lankytojų aptarnavimas, bilietų pardavimas, ekspozicijų priežiūra). Kitas veiklas, kurios nereikalauja tiesioginio kontakto su interesantais ir lankytojais (teritorijų planavimo dokumentų, statybos ir tvarkybos projektų derinimas, leidyba, parodų, ekspozicijų planavimas ir rengimas, moksliniai tyrimai, turinio perkėlimas į skaitmeninę erdvę, projektų rengimas ir kt.), vykdyti, jeigu yra užtikrinami Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatyti reikalavimai; 
5.4. užtikrinti, kad tiesioginį kontaktą su interesantais ir lankytojais turintys direkcijos valstybės tarnautojai ir darbuotojai darbo metu nuolat dėvėtų apsaugos priemones – veido kaukes, respiratorius ar kitas priemones ir laikytųsi griežtos rankų higienos;
5.5. nenaudoti rūbinių ir (arba) kabyklų viršutiniams interesantų ir lankytojų drabužiams kabinti (tuo atveju, kai nėra daiktų saugojimo spintelių, lankytojai savo daiktus ir viršutinius rūbus turi nešiotis su savimi);
5.6. jeigu lankytojų viršutiniams drabužiams ar asmeniniams daiktams saugoti yra naudojamos daiktų saugojimo spintelės, jas valyti ir dezinfekuoti po kiekvieno lankytojo panaudojimo.

III SKYRIUS
SAUGOMOS VIETOVĖS LANKYMO IR KITŲ PASLAUGŲ TEIKIMO SĄLYGOS

6. Siekiant organizuoti lankymo zonų  lankymą ir kitų paslaugų teikimą rekomenduojama:
6.1. Užtikrinti, kad juridinių ir fizinių asmenų kreipimaisi būtų registruojami ir nagrinėjami Lietuvos Respublikos viešojo administravimo, Nekilnojamojo kultūros paveldo apsaugos, Saugomų teritorijų ir kitų įstatymų ir teisės aktų nustatytomis tvarkomis ir terminais.
6.2. numatyti laipsnišką direkcijos paslaugų, susijusių su tiesioginiu interesantų ir lankytojų kontaktu, atvėrimą visuomenei, laikantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatytų reikalavimų bei kitų Lietuvos Respublikos sveikatos apsaugos ministerijos rekomendacijų paslaugas teikiančioms įstaigoms; 
6.3. parengti/atnaujinti lankymo zonų lankymo taisykles, vadovaujantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų centro vadovo sprendimuose numatytų reikalavimų bei atsižvelgiant į konkrečias sąlygas (muziejaus fizinę infrastruktūrą bei turimus finansinius, materialinius ir žmogiškuosius išteklius) ir jas viešai paskelbti lankytojams prieinamose vietose bei muziejaus interneto svetainėje;
6.4. prieš pradedant teikti paslaugas interesantams ir lankytojams, susijusias su tiesioginiu kontaktu, visus direkcijos valstybės tarnautojus ir darbuotojus, nepriklausomai nuo to, ar pagal savo darbo pobūdį (funkcijas) jie turi tiesioginį kontaktą su lankytojais, ar ne, supažindinti su saugaus darbo valstybės lygio ekstremaliosios situacijos laikotarpiu reikalavimais;
6.5. atsižvelgiant į numatomų teikti paslaugų apimtis ir esant būtinybei reguliuoti lankytojų srautus bei jų judėjimą lankymo zonose, iš anksto parengti ir įdiegti lankytojų orientavimo informacinę (nuorodas, įspėjamuosius ženklus ir kt.) ir lankytojų srautų suvaldymo ir paskirstymo sistemą; 
6.6. atsižvelgiant į lankytojų srautą esant būtinybei numatyti ir viešai lankytojams prieinamose vietose bei direkcijos interneto svetainėje paskelbti lankytojų aptarnavimo laiko intervalus (registraciją);
6.7. organizuojant lankymo zonų, esančių atvirose lauko erdvėse, lankymą, vadovautis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo sprendimuose numatytų reikalavimų;
6.8. saugomos vietovės ekspozicinėse erdvėse (nuolatinėse ekspozicijose, parodose) esantiems eksponatams ir kitoms eksponuojamos saugomos vietovės vertybėms netaikyti reikalavimo juos dezinfekuoti, bet vadovautis Instrukcijos nuostatomis, reglamentuojančiomis jų apsaugą ir saugojimą; 
6.9. toliau teikti paslaugas nuotoliniu būdu ir tęsti plačiai naudotų įtraukių virtualių renginių, edukacijų, kitų turinio sklaidos priemonių, skirtų lankytojams, kūrimą, tobulinti virtualias direkcijos paslaugas;
6.10. gausinti nuotoliniu būdu prieinamą saugomos vietovės turinį: ne tik pildyti skaitmeninių išteklių portalus naujais suskaitmenintais eksponatais ir kitomis saugomų vietovių vertybėmis, bet ir, bendradarbiaujant su kitais sektoriais, jau suskaitmenintų išteklių pagrindu kurti naujus e. produktus ir (arba) e. paslaugas;
6.11. direkcijos patikėjimo teise valdomose patalpose ir (arba) teritorijoje esančių kavinių ir kitų komercinių įstaigų veiklą organizuoti vadovaujantis Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo sprendimų nuostatomis bei Lietuvos Respublikos sveikatos ministerijos rekomendacijomis dėl prekybos ir kitų komercinių paslaugų teikimo.
7. Nesant galimybei vykdyti direkcijos veiklos plane suplanuotų  kultūrinių/muziejinių/edukacinių veiklų, susijusių su teisioginiu kontaktu, parengti rezervinį edukacinių renginių, bendradarbiavimo iniciatyvų  su vietos savivalda ir bendruomene planą. 

IV SKYRIUS
VIEŠOJI KOMUNIKACIJA

8. Vykdant viešąją komunikaciją rekomenduojama:
8.1. nuosekliai ir iš anksto informuoti visuomenę apie direkcijos teikiamas paslaugas valstybės lygio ekstremaliosios situacijos laikotarpiu ir jų teikimo tvarką;
8.2. naudoti kuo daugiau informacijos sklaidos priemonių ir kanalų: skelbimai prie direkcijos buveinės ir lankymo zonų, informacija direkcijos interneto svetainėje, socialinių tinklų paskyrose ir kt.;
8.3. teikti kuo konkretesnę ir detalesnę informaciją dėl paslaugų teikimo direkcijoje: įvardyti, kokios paslaugos ir nuo kada yra teikiamos, kokia apimtimi ir kokiais būdais dėl jų galima kreiptis. 
8.4. atsižvelgiant į tai, kad ne visi asmenys gali turėti galimybę kreiptis elektroniniu būdu, prie įėjimo į direkcijos buveinę turi būti įrengta tradicinė pašto dėžutė korespondencijai su interesantais ir informacinė lentelė, kurioje būtų nurodyti direkcijos valstybės tarnautojų ir darbuotojų mobilių telefonų numeriai ir e. pašto adresai;
8.5. direkcijos direktoriui skirti tinkamą dėmesį tiek išorinei, tiek vidinei įstaigos komunikacijai tam, kad interesantai ir lankytojai galėtų gauti pačią naujausią ir tiksliausią informaciją apie paslaugas tiek savarankiškai jos ieškodami internete, tiek kreipdamiesi telefonu, elektroniniu paštu ir pan. Komunikuojant skirtingais kanalais, paskirti už komunikaciją atsakingus darbuotojus, kurie teiktų vieningą, suderintą, tikslią ir teisingą naujausią informaciją apie direkcijos teikiamas paslaugas, taikomus apribojimus, darbo laiką ir kt.
8.6. parengti atskirą šiam laikotarpiui skirtą komunikacijos planą, kuriame būtų iškelti tikslai, aptariamos tikslinės auditorijos, efektyviausi komunikacijos būdai, kanalai, suplanuotas biudžetas ir pan. Įgyvendinant planą turėtų būti siekiama ne tik operatyviai teikti naujausią informaciją, bet ir paskatinti naudotis direkcijos paslaugomis nuotoliniu būdu ar sukurtu skaitmeniniu turiniu;
8.7. dalintis nuorodomis į sukurtą skaitmeninį turinį visais turimais ir tinkamais informacijos sklaidos kanalais, siekiant didesnio matomumo, pasiekiamumo ir naudojimo, taip pat skelbti informaciją apie naujai sukurtus direkcijos e. produktus ir (arba) e. paslaugas.

V SKYRIUS
BAIGIAMOSIOS NUOSTATOS

9. Šios Rekomendacijos skelbiamos viešai Lietuvos Respublikos kultūros ministerijos interneto svetainėje.
_______________________________

