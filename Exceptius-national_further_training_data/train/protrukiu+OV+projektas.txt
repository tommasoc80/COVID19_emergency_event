

LIETUVOS RESPUBLIKOS SVEIKATOS APSAUGOS MINISTRAS 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2021  M. VASARIO 5 D. SPRENDIMO NR. V-243 „DĖL COVID-19 LIGOS (KORONAVIRUSO INFEKCIJOS) PROTRŪKIŲ VALDYMO“ PAKEITIMO

2021 m. kovo 23 d. Nr. V-618
Vilnius


P a k e i č i u Lietuvos Respublikos sveikatos apsaugos ministro, valstybės lygio ekstremaliosios situacijos valstybės operacijų vadovo 2021 m. vasario 5 d. sprendimą Nr. V-243 „Dėl COVID-19 ligos (koronaviruso infekcijos) protrūkių valdymo“: 
1. Pakeičiu 2.2 papunktį ir jį išdėstau taip:
„2.2.	vadovaujantis Lietuvos statistikos departamento pateikta ataskaita dėl dviejų ir daugiau patvirtintų COVID-19 ligos (koronaviruso infekcijos) atvejų įstaigose ir Užkrečiamųjų ligų, galinčių išplisti ir kelti grėsmę, stebėsenos ir kontrolės informacinės sistemos duomenimis identifikuoti protrūkius, įvertinus, ar įstaigoje nustatyti atvejai yra tarpusavyje epidemiologiškai susiję;“. 
2. Pakeičiu 2.3 papunktį ir jį išdėstau taip:
„2.3. vykdant protrūkio epidemiologinį tyrimą įstaigoje:
2.3.1. privalomai teikti konsultaciją įstaigos administracijai dėl didelės ir mažos rizikos sąlyčio vertinimo kriterijų ir su jais susijusių darbuotojų sąrašo sudarymo, prireikus atlikti individualų darbuotojų sąlyčio rizikos vertinimą, konsultuoti įstaigos administraciją dėl darbuotojų testavimo galimybių, patalpų dezinfekcijos poreikio ir apimčių, veiklos tęstinumo, kitų tikslinių COVID-19 ligos (koronaviruso infekcijos) prevencijos priemonių;
2.3.2. Pagal įstaigos veiklos specifiką ir sutarimą su darbdaviu, organizuoti ir teikti nuotolinę konsultaciją internetu įstaigos atskiriems darbuotojams ar visai jų bendruomenei, siekiant suteikti informaciją dėl COVID-19 ligos (koronaviruso infekcijos) valdymo ir dėl tyrimo atlikimo eigos, sąlygų bei kitų su tyrimu susijusių aplinkybių;“.
2.3.3. nurodyti įstaigos administracijai ne vėliau kaip per 24 val. nuo nurodymo pateikimo pateikti didelės ir mažos rizikos sąlytį turėjusių darbuotojų sąrašą pagal šio sprendimo 1 priede pateiktą formą;
2.3.4. paskirti privalomą izoliaciją ir registruoti tyrimui dėl COVID-19 ligos (koronaviruso infekcijos) diagnostikos didelės rizikos sąlytį su kiekvienu patvirtintu atveju turėjusius asmenis. Izoliacija skiriama Asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisyklių, patvirtintų Lietuvos Respublikos sveikatos apsaugos ministro  2020 m. kovo 12 d. įsakymu Nr. V-352 „Dėl Asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisyklių patvirtinimo“ (toliau – Taisyklės) 84 punkte numatytam terminui. Tais atvejais, kai asmuo Taisyklių 84 punkte numatytais atvejais ketina trumpinti izoliacijos laikotarpį, jam nurodoma registruotis tyrimui dėl COVID-19 ligos (koronaviruso infekcijos) diagnostikos per Karštąją koronaviruso liniją telefono numeriu 1808;
2.3.5. registruoti tyrimui dėl COVID-19 ligos (koronaviruso infekcijos) diagnostikos mažos rizikos sąlytį turėjusius asmenis ir rekomenduoti izoliuotis iki COVID-19 ligos (koronaviruso infekcijos) diagnostikai skirto tyrimo neigiamo atsakymo gavimo;
2.3.6. tais atvejais, kai protrūkio vietoje mažos rizikos sąlytį turėjusių asmenų yra daugiau nei 30 ar yra kitų reikšmingų aplinkybių, dėl kurių testavimas turi būti vykdomas protrūkio vietoje, už protrūkio valdymą atsakingas NVSC specialistas gali kreiptis į savivaldybės administraciją su prašymu organizuoti ėminių paėmimą dėl COVID-19 ligos (koronaviruso infekcijos) nustatymo protrūkio vietoje;
2.3.7. vykti į įstaigą, kurioje identifikuotas protrūkis visais atvejais, kai įstaigos tipas priskiriamas šio sprendimo 1.3 papunktyje nurodytai prioritetų grupei, išskyrus ugdymo įstaigas, arba kai epidemiologo sprendimu būtina įvertinti COVID-19 ligos (koronaviruso infekcijos) prevencijos priemonių taikymą protrūkio atsiradimo vietoje.“
3. Papildau 2.5 papunkčiu:
„2.5. nedelsiant teikti informaciją Lietuvos Respublikos sveikatos apsaugos ministerijai el. p. covid19@sam.lt apie nustatytus protrūkius, kai COVID-19 ligos (koronaviruso infekcijos) vakcina paskiepytiems asmenims nustatoma COVID-19 liga (koronaviruso infekcija), bei kitus epidemiologiškai reikšmingus netipinius COVID-19 ligos (koronaviruso infekcijos) protrūkius;“
4. Pakeičiu 1 priedą ir jį išdėstau nauja redakcija (pridedama).



Sveikatos apsaugos ministras, valstybės lygio				    Arūnas Dulkys
ekstremaliosios situacijos valstybės operacijų vadovas	     


Lietuvos Respublikos sveikatos apsaugos ministro, 
valstybės lygio ekstremaliosios situacijos valstybės 
operacijų vadovo 2021 m. kovo 23 d. sprendimo Nr. V-618
1 priedas


INFORMACIJA APIE SĄLYTĮ SU COVID-19 LIGOS ATVEJU TURĖJUSIUS ASMENIS


Įstaigos pavadinimas, juridinio asmens kodas, adresas

Už bendravimą su NVSC atsakingas asmuo (vardas pavardė, tel. Nr., el. p. adresas)

Informacija apie sąlytį turėjusius asmenis


Sąlyčio rizikos laipsnis
(didelis /mažas/reikalingas NVSC vertinimas)
Vardas
Pavardė
Telefono numeris
(3706xxxxxxx)
Paskutinio sąlyčio su sergančiu asmeniu data (xxxx-xx-xx)
Ar sutinka atlikti tyrimą COVID-19 ligos nustatymui 
(taip / ne)
Asmens kodas (nenurodyti tais atvejais, kai sąlytį turėjęs asmuo nesutinka atlikti tyrimo)
Miestas, kuriame pageidaujama atlikti tyrimą*
1
2
3
4
5
6
7
8
9
10





















*pildoma tuo atveju, jei tyrimai sąlytį turėjusiems asmenims atliekami ne protrūkio vietoje


