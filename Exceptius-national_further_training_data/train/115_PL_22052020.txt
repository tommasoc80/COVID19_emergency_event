DZIENNIK

Dokument podpisany przez Marek Głuch Data: 2020.05.22 19:45:15 CEST
USTAW

RZECZYPOSPOLITEJ POLSKIEJ

Warszawa, dnia 22 maja 2020 r. Poz. 914

ROZPORZĄDZENIE M INISTRA GO SP O DARK I M O RSK IEJ I ŻEGLUGI Ś RÓ DLĄDO WEJ 1)
z dnia 22 maja 2020 r.
w sprawie czasowego ograniczenia funkcjonowania uczelni morskich na obszarze Rzeczypospolitej Polskiej z powodu zapobiegania zakażeniu wirusem SARS-CoV-2
Na podstawie art. 433a ustawy z dnia 20 lipca 2018 r. − Prawo o szkolnictwie wyższym i nauce (Dz. U. z 2020 r. poz. 85, 374, 695 i 875) zarządza się, co następuje:
§ 1. 1. W okresie od dnia 25 maja 2020 r. do dnia 30 września 2020 r. na obszarze kraju ogranicza się funkcjonowanie uczelni nadzorowanych przez ministra właściwego do spraw gospodarki morskiej przez zawieszenie wykładów oraz innych zajęć dydaktycznych organizowanych przez Akademię Morską w Szczecinie i Uniwersytet Morski w Gdyni na obszarze Rzeczypospolitej Polskiej.
2. W okresie od dnia 25 maja 2020 r. do dnia 30 września 2020 r. uczelnie, o których mowa w ust. 1, prowadzą zajęcia z wykorzystaniem metod i technik kształcenia na odległość niezależnie od tego, czy zostało to przewidziane w programie danego kształcenia.
3. W okresie od dnia 25 maja 2020 r. do dnia 30 września 2020 r. uczelnie, o których mowa w ust. 1: 1) mogą prowadzić w ich siedzibach zajęcia, które nie mogę być realizowane z wykorzystaniem metod i technik kształ-
cenia na odległość; 2) mogą prowadzić w ich siedzibach zajęcia przewidziane w programie studiów do realizacji na ostatnim roku studiów.
4. Decyzję w sprawie prowadzenia kształcenia zgodnie z ust. 3 podejmuje rektor, określając warunki realizacji zajęć zapewniające bezpieczeństwo osób prowadzących zajęcia i biorących w nich udział oraz warunki korzystania z infrastruktury uczelni.
5. W okresie od dnia 25 maja 2020 r. do dnia 30 września 2020 r. organy kolegialne uczelni, o których mowa w ust. 1, podejmują uchwały za pomocą środków komunikacji elektronicznej niezależnie od trybu ich podejmowania określonego w aktach wewnętrznych uczelni.
6. W przypadku prowadzenia kształcenia doktorantów zgodnie z ust. 2 weryfikacja osiągniętych efektów uczenia się określonych w programie tego kształcenia może odbywać się poza siedzibą uczelni przy użyciu środków komunikacji elektronicznej.
§ 2. Przepisu § 1 ust. 1 nie stosuje się do zajęć realizowanych: 1) w procesie kształcenia zgodnym z wymaganiami Międzynarodowej konwencji o wymaganiach w zakresie wyszkole-
nia marynarzy, wydawania im świadectw oraz pełnienia wacht, 1978, sporządzonej w Londynie dnia 7 lipca 1978 r. (Dz. U. z 1984 r. poz. 201 i 202, z 1999 r. poz. 286, z 2013 r. poz. 1092 i 1093, z 2018 r. poz. 1866 i 2088 oraz z 2019 r. poz. 103), obejmującym nabywanie efektów uczenia się i kształcenia, które nie mogą być potwierdzone podczas ich odbywania z wykorzystaniem metod i technik kształcenia na odległość; 2) w ramach prowadzonych praktyk morskich.
1) Minister Gospodarki Morskiej i Żeglugi Śródlądowej kieruje działem administracji rządowej – gospodarka morska, na podstawie § 1 ust. 2 pkt 1 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Gospodarki Morskiej i Żeglugi Śródlądowej (Dz. U. poz. 2262).

Dziennik Ustaw

– 2 –

Poz. 914

§ 3. W okresie od dnia 25 maja 2020 r. do dnia 30 września 2020 r. kolegia elektorów uczelni, o których mowa w § 1 ust. 1, organy kolegialne samorządu studenckiego i samorządu doktorantów, komisje stypendialne, komisje i zespoły powołane w postępowaniach w sprawach nadania stopni i tytułu prowadzonych w uczelniach oraz komisje i inne gremia działające na podstawie statutów uczelni podejmują uchwały za pomocą środków komunikacji elektronicznej niezależnie od tego, czy taki tryb ich podejmowania został określony w aktach wewnętrznych uczelni lub aktach regulujących działanie tych podmiotów.
§ 4. Rozporządzenie wchodzi w życie z dniem 25 maja 2020 r.

Minister Gospodarki Morskiej i Żeglugi Śródlądowej: M. Gróbarczyk

