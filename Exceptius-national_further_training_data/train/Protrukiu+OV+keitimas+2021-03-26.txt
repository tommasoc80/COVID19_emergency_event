

LIETUVOS RESPUBLIKOS SVEIKATOS APSAUGOS MINISTRAS 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2021  M. VASARIO 5 D. SPRENDIMO NR. V-243 „DĖL COVID-19 LIGOS (KORONAVIRUSO INFEKCIJOS) PROTRŪKIŲ VALDYMO“ PAKEITIMO

2021 m. kovo 26 d. Nr. V-655
Vilnius

P a k e i č i u Lietuvos Respublikos sveikatos apsaugos ministro, valstybės lygio ekstremaliosios situacijos valstybės operacijų vadovo 2021 m. vasario 5 d. sprendimą Nr. V-243 „Dėl COVID-19 ligos (koronaviruso infekcijos) protrūkių valdymo“:
1.	Pakeičiu 1 punktą ir jį išdėstau taip:
„1. Įpareigoti Nacionalinio visuomenės sveikatos centro prie Sveikatos apsaugos ministerijos (toliau – NVSC) direktorių:
1.1. tiriant COVID-19 ligos (koronaviruso infekcijos) protrūkius (du ir daugiau tarpusavyje susijusius patvirtintus atvejus) ir (ar) židinius įstaigose, įmonėse ar organizacijose (toliau – įstaiga) atlikti teisės aktuose ir šiame sprendime apibrėžtus su užkrečiamųjų ligų valdymu susijusius veiksmus;
1.2.	išplėsti sąlytį turėjusių asmenų paieškos apimtis ir registruoti tyrimui dėl COVID-19 ligos (koronaviruso infekcijos) diagnostikos visus didelės ir mažos (tiesioginio sąlyčio neturėjusius, tačiau asmens, sergančio COVID-19 liga (koronaviruso infekcija), užkrečiamuoju laikotarpiu buvusius tose pačiose kaip ir jis patalpose, galėjusius liesti tuos pačius paviršius ir pan.)  rizikos sąlytį turėjusius asmenis ne vėliau kaip per 24 val. nuo protrūkio ar židinio identifikavimo;
1.3.	nustatyti protrūkių ir (ar) židinių tyrimo prioritetus pagal jų atsiradimo vietą, pirmumą teikiant ugdymo, socialinės globos ir slaugos įstaigoms, įkalinimo vietoms, nakvynės namams, kitoms įstaigoms, kuriose galima didelė COVID-19 ligos (koronaviruso infekcijos) išplitimo rizika.“
2.	Pakeičiu 2.3 papunkčio pirmąją pastraipą ir ją išdėstau taip:
„2.3. vykdant protrūkio ir (ar) židinio epidemiologinį tyrimą įstaigoje:“.
3. Pakeičiu 2.3.3 papunktį ir jį išdėstau taip:
„2.3.3. nurodyti įstaigos administracijai ne vėliau kaip per 12 val. nuo nurodymo pateikimo pateikti didelės ir mažos rizikos sąlytį turėjusių darbuotojų sąrašą pagal šio sprendimo 1 priede pateiktą formą;“.
3.	Pakeičiu 2.3.4 papunktį ir jį išdėstau taip:
„2.3.4. registruoti tyrimui dėl COVID-19 ligos (koronaviruso infekcijos) diagnostikos didelės ir mažos rizikos sąlytį su kiekvienu patvirtintu atveju turėjusius asmenis. Izoliacija didelės rizikos sąlytį turėjusiems asmenims skiriama Asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisyklių, patvirtintų Lietuvos Respublikos sveikatos apsaugos ministro  2020 m. kovo 12 d. įsakymu Nr. V-352 „Dėl Asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisyklių patvirtinimo“ (toliau – Taisyklės) 84 punkte numatytam terminui. Tais atvejais, kai asmuo Taisyklių 84 punkte numatytais atvejais ketina trumpinti izoliacijos laikotarpį, jam nurodoma registruotis tyrimui dėl COVID-19 ligos (koronaviruso infekcijos) diagnostikos per Karštąją koronaviruso liniją telefono numeriu 1808. Mažos rizikos sąlytį turėjusiems asmenims nurodyti izoliuotis iki COVID-19 ligos (koronaviruso infekcijos) diagnostikai skirto tyrimo neigiamo atsakymo gavimo. Jei asmuo atsisako tirtis dėl COVID-19 ligos (koronaviruso infekcijos), NVSC apie tai informuoja darbdavį;“.
4.	Pripažįstu 2.3.5 papunktį netekusiu galios.
5. Pakeičiu 2.3.6 papunktį ir jį išdėstau taip:
„2.3.6. tais atvejais, kai protrūkio ar židinio vietoje sąlytį turėjusių asmenų yra daugiau nei 20 ar yra kitų reikšmingų aplinkybių, dėl kurių testavimas turi būti vykdomas protrūkio vietoje, už protrūkio valdymą atsakingas NVSC specialistas informuoja savivaldybės administraciją apie būtinybę organizuoti ėminių paėmimą dėl COVID-19 ligos (koronaviruso infekcijos) nustatymo protrūkio vietoje;“.


Sveikatos apsaugos ministras, valstybės lygio
ekstremaliosios situacijos valstybės operacijų vadovas	    Arūnas Dulkys

