DĖL KORONAVIRUSO (COVID-19) VALDYMO PRIEMONIŲ 

2020 m.  kovo 12  d. Nr. V-336 
Vilnius

Vykdydamas 2020 m. kovo 12 d. Lietuvos Respublikos Vyriausybės pasitarimo protokolą          Nr. 12 „Dėl viruso COVID-19“, vadovaudamasis Lietuvos Respublikos civilinės saugos įstatymo 15 straipsnio 2 dalies 1 ir 4 punktais, 28 straipsnio 4 dalimi, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“ bei atsižvelgdamas į Pasaulio sveikatos organizacijos rekomendacijas ir siekdamas tinkamai valdyti Lietuvos Respublikos valstybės lygio ekstremaliosios situacijos visoje šalyje dėl koronaviruso (COVID-19) plitimo grėsmes, nuo 2020 m. kovo 13 d. iki 2020 m. kovo 27 d. n u s p r e n d ž i u:
1. Nuo kovo 13 d. 7.00 val. uždrausti visoje Lietuvos Respublikos teritorijoje visus tiek atvirose, tiek uždarose erdvėse organizuojamus sporto, kultūros, laisvalaikio, pramogų bei kitus renginius.
  2. Leisti atvirose erdvėse organizuoti tik tokius renginius, kuriuose dalyvauja ne daugiau kaip 100 asmenų ir kuriuose galima užtikrinti ypatingas apsaugos sąlygas: atstumas tarp dalyvių – ne mažesnis kaip 1 metras, renginys skirtas ne rizikos grupės (vyresnio amžiaus ar segantiems lėtinėmis ligomis) žmonėms, užtikrinta rankų dezinfekcijos ir rankų higienos galimybė. 
3. Leisti profesionalius sporto renginius organizuoti tik be žiūrovų. 
 



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                                Aurelijus Veryga
