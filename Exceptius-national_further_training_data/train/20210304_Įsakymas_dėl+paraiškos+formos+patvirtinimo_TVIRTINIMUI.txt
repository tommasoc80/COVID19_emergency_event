


LIETUVOS RESPUBLIKOS Ekonomikos ir inovacijų MINISTRAS

įsakymas
DĖL NUO KORONAVIRUSO (COVID-19) PANDEMIJOS NUKENTĖJUSIO TURGAVIETĖS PREKIAUTOJO PARAIŠKOS FORMOS PATVIRTINIMO

2021 m. kovo 5 d. Nr. 4-167
Vilnius


Įgyvendindama Lietuvos Respublikos Vyriausybės 2021 m. kovo 3 d. nutarimo Nr. 133 „Dėl Priemonės „Turgavietės mokesčio kompensacija“ lėšų skyrimo ir administravimo tvarkos aprašo patvirtinimo“ 2 punkto nuostatas,
t v i r t i n u  Nuo koronaviruso (COVID-19) pandemijos nukentėjusio turgavietės prekiautojo paraiškos formą (pridedama).



Ekonomikos ir inovacijų ministrė   	       	Aušrinė Armonaitė



SUDERINTA		SUDERINTA
Valstybinės mokesčių inspekcijos 				viešosios įstaigos Lietuvos verslo
prie Lietuvos Respublikos finansų ministerijos		paramos agentūros
2021-03-02 raštu Nr. R-918					2021-03-02 raštu Nr. R4-582

Forma patvirtinta
Lietuvos Respublikos ekonomikos ir 
novacijų ministro 
2021 m. kovo 5 d. įsakymu Nr. 4-167


___________________________________________________________________________________
Fizinio asmens vardas, pavardė (toliau – Turgavietės prekiautojas)
___________________________________________________________________________________
Fizinio asmens identifikacinis numeris (asmens kodas)
___________________________________________________________________________________
Vykdomos veiklos rūšies pavadinimas pagal Ekonominės veiklos rūšių klasifikatorių (EVRK 2 red.), patvirtintą Statistikos departamento prie Lietuvos Respublikos Vyriausybės generalinio direktoriaus 2007 m. spalio 31 d. įsakymu Nr. DĮ-226 „Dėl Ekonominės veiklos rūšių klasifikatoriaus patvirtinimo“
___________________________________________________________________________________
Kontaktai (adresas, tel. Nr., el. paštas)


Valstybinei mokesčių inspekcijai
prie Lietuvos Respublikos finansų ministerijos


NUO KORONAVIRUSO (COVID-19) PANDEMIJOS NUKENTĖJUSIO TURGAVIETĖS PREKIAUTOJO PARAIŠKA

_____________
(data)

Vadovaudamasis Priemonės „Turgavietės mokesčio kompensacija“ lėšų skyrimo ir administravimo tvarkos aprašo, patvirtinto Lietuvos Respublikos Vyriausybės 2021 m. kovo 3 d. nutarimu Nr. 133 „Dėl Priemonės „Turgavietės mokesčio kompensacija“ lėšų skyrimo ir administravimo tvarkos aprašo patvirtinimo“ (toliau – Aprašas), nuostatomis, prašau suteikti turgavietės mokesčio kompensaciją (toliau – kompensacija). 

Asmeninės sąskaitos, į kurią būtų pervesta skirta kompensacija, numeris


Pastaba. Teikdami nuo koronaviruso (COVID-19) pandemijos nukentėjusio turgavietės prekiautojo paraišką gauti turgavietės mokesčio kompensaciją (toliau – paraiška), įsitikinkite, kad turite galiojančią banko sąskaitą.

Patvirtinu, kad užsiimu prekyba ne maisto produktais turgavietėje.
Patvirtinu, kad 2020 metų gruodžio mėnesį esu sumokėjęs ir (arba) 2021 metais įsipareigoju sumokėti turgavietės mokestį.
Patvirtinu, kad verslo liudijimą buvau įsigijęs arba individualią veiklą pagal pažymą buvau įregistravęs nuo 2020 m. rugsėjo 1 d. iki Lietuvos Respublikos Vyriausybės 2020 m. lapkričio 4 d. nutarimu Nr. 1226 „Dėl karantino Lietuvos Respublikos teritorijoje paskelbimo“ (toliau – Nutarimas Nr. 1226) nustatyto veiklų apribojimo dienos (t. y. iki 2020 m. gruodžio 16 d.).
Patvirtinu, kad esu nuo koronaviruso (COVID-19) pandemijos nukentėjęs turgavietės prekiautojas.
Patvirtinu, kad esu pateikęs 2019 metų metinę pajamų mokesčio deklaraciją (jei tokią prievolę turėjau).
Patvirtinu, kad paraiškos pateikimo dieną man nėra iškelta fizinio asmens bankroto byla pagal Lietuvos Respublikos fizinių asmenų bankroto įstatymą.
Suprantu, kad mano ryšiai su kitomis įmonėmis yra vertinami, vadovaujantis 2013 m.  gruodžio 18 d. Komisijos reglamento (ES) Nr. 1407/2013 dėl Sutarties dėl Europos Sąjungos veikimo 107 ir 108 straipsnių taikymo de minimis pagalbai su paskutiniais pakeitimais, padarytais 2020 m. liepos 2 d. Komisijos reglamentu (ES) 2020/972, 2 straipsnio 2 punktu, ir žinau, kad pagal Lietuvos Respublikos konkurencijos tarybos parengtą klausimyną „Ar paramos gavėjas susijęs su kitais subjektais“, paskelbtą interneto svetainėje https://kt.gov.lt/uploads/documents/files/veiklos-sritys/valstybes-pagalba/klausimynai/kaip_KLAUSIMYNAS_vienas_ukio_subjektas.pdf, galiu pasitikrinti, ar esu susijęs su kitomis įmonėmis.
Įsipareigoju kompensaciją ar jos dalį panaudoti turgavietės mokesčiui sumokėti už 2020 metų gruodžio mėnesį ir (arba) už bet kurį laikotarpį 2021 metais.
Įsipareigoju po Nutarimu Nr. 1226 nustatyto veiklų apribojimo pasibaigimo dienos 2021 metais tęsti veiklą, nurodytą Aprašo 13.5 papunktyje.
Susipažinau, kad suteikiama kompensacija yra laikoma de minimis pagalba, teikiama pagal 2013 m. Komisijos reglamento (ES) Nr. 1407/2013 su paskutiniais pakeitimais, padarytais 2020 m.  liepos 2 d. Komisijos reglamentu (ES) 2020/972, ir 2013 m. gruodžio 18 d. Komisijos reglamento (ES) Nr. 1408/2013 dėl Sutarties dėl Europos Sąjungos veikimo 107 ir 108 straipsnių taikymo de minimis pagalbai žemės ūkio sektoriuje su paskutiniais pakeitimais, padarytais 2019 m.  vasario 21 d. Komisijos reglamentu (ES) 2019/316 (toliau kartu – de minimis pagalbos reglamentai), nuostatas ir kad ūkio subjektas atitinka de minimis pagalbos reglamentuose išdėstytas sąlygas. 
Susipažinau ir sutinku su kompensacijos suteikimo tvarka, nustatyta Apraše ir kituose teisės aktuose, reglamentuojančiuose kompensacijos suteikimą.
Patvirtinu, kad visa paraiškoje pateikta informacija yra teisinga.
Suprantu, kad, nurodęs neteisingą ar tikrovės neatitinkančią informaciją ir jos pagrindu gavęs kompensaciją, per nustatytą laiką privalėsiu grąžinti skirtą ir išmokėtą kompensaciją ar jos dalį ir sumokėti 0,03 procento dydžio delspinigius ir palūkanas nuo laiku nesumokėtos grąžintinos kompensacijos sumos už kiekvieną pavėluotą dieną.
Esu informuotas, kad Lietuvos Respublikos ekonomikos ir inovacijų ministerija, Valstybinė mokesčių inspekcija prie Lietuvos Respublikos finansų ministerijos, viešoji įstaiga Lietuvos verslo paramos agentūra, Lietuvos Respublikos konkurencijos taryba, Nacionalinis bendrųjų funkcijų centras tvarko mano asmens duomenis šioje paraiškoje nurodytu tikslu: potencialiai tinkamų finansuoti turgavietės prekiautojų sąrašų sudarymo, tikslinimo, kompensacijos turgavietės prekiautojams skyrimo, mokėjimo ir finansų apskaitos, vadovaudamosi 2016 m. balandžio 27 d. Europos Parlamento ir Tarybos reglamento (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas), 6 straipsnio 1 dalies e punktu (tvarkyti duomenis būtina, siekiant atlikti užduotį, vykdomą viešojo intereso labui arba vykdant duomenų valdytojui pavestas viešosios valdžios funkcijas).
Esu informuotas, kad įstatymų nustatyta tvarka turiu teisę inter alia būti informuotas apie savo asmens duomenų tvarkymą, susipažinti su savo asmens duomenimis, teisę prašyti juos ištaisyti ar ištrinti arba apriboti jų tvarkymą, teisę nesutikti su savo asmens duomenų tvarkymu ir teisę pateikti skundą Valstybinei duomenų apsaugos inspekcijai. Informacija apie teisę susipažinti su savo asmens duomenimis, teisę pateikti skundą Valstybinei duomenų apsaugos inspekcijai ir kitas duomenų subjekto teises pateikiama interneto svetainėse: http://eimin.lrv.lt/lt/asmens-duomenu-apsauga, https://www.vmi.lt/cms/duomenu-subjektu-teisiu-igyvendinimo-tvarka, http://lvpa.lt/lt/asmens-duomenu-apsauga-262, https://kt.gov.lt/lt/teisine-informacija/duomenu-apsauga-1, https://nbfc.lrv.lt/lt/asmens-duomenu-apsauga. 
Duomenų apsaugos pareigūnas
(dap@eimin.lt; duomenu_sauga@vmi.lt; duomenu.apsauga @lvpa.lt; rusne@duomenuapsauga.eu; duomenu.apsauga@nbfcentras.lt)

Pastaba. Turgavietės prekiautojo teikiamos paraiškos duomenų vientisumas patvirtinamas teikiant paraišką VMI „Mano VMI“ autorizuotų paslaugų srityje.


