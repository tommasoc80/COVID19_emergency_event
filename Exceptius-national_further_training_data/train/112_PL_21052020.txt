DZIENNIK

Dokument podpisany przez Marek Głuch Data: 2020.05.22 19:45:05 CEST
USTAW

RZECZYPOSPOLITEJ POLSKIEJ

Warszawa, dnia 22 maja 2020 r. Poz. 911

ROZPORZĄDZENIE M INISTRA NAUK I I SZK O LNICTWA WYŻSZEGO 1)
z dnia 21 maja 2020 r.
w sprawie czasowego ograniczenia funkcjonowania niektórych podmiotów systemu szkolnictwa wyższego i nauki w związku z zapobieganiem, przeciwdziałaniem i zwalczaniem COVID-19
Na podstawie art. 51a i art. 198a ustawy z dnia 20 lipca 2018 r. − Prawo o szkolnictwie wyższym i nauce (Dz. U. z 2020 r. poz. 85, 374, 695 i 875) zarządza się, co następuje:
§ 1. 1. W okresie od dnia 25 maja 2020 r. do dnia 30 września 2020 r. na obszarze kraju: 1) ogranicza się funkcjonowanie uczelni nadzorowanych przez ministra właściwego do spraw szkolnictwa wyższego
i nauki przez zawieszenie kształcenia: a) na studiach, b) na studiach podyplomowych, c) w innych formach, 2) zawiesza się kształcenie doktorantów realizowane w ramach zajęć − w siedzibach lub filiach uczelni lub innych podmiotów prowadzących kształcenie doktorantów. 2. W okresie, o którym mowa w ust. 1, uczelnie oraz inne podmioty prowadzące kształcenie doktorantów prowadzą zajęcia z wykorzystaniem metod i technik kształcenia na odległość niezależnie od tego, czy zostało to przewidziane w programie danego kształcenia. 3. W okresie, o którym mowa w ust. 1: 1) uczelnie oraz inne podmioty prowadzące kształcenie doktorantów mogą prowadzić w ich siedzibach lub filiach zajęcia, które nie mogą być zrealizowane z wykorzystaniem metod i technik kształcenia na odległość; 2) uczelnie mogą prowadzić w ich siedzibach lub filiach zajęcia przewidziane w programie studiów do realizacji na ostatnim roku studiów. 4. Decyzję w sprawie prowadzenia kształcenia zgodnie z: 1) ust. 3 pkt 1 − podejmuje rektor lub kierownik innego podmiotu prowadzącego kształcenie doktorantów, 2) ust. 3 pkt 2 − podejmuje rektor − i określa warunki realizacji zajęć oraz korzystania z infrastruktury odpowiednio uczelni lub innego podmiotu zapewniające bezpieczeństwo osób prowadzących zajęcia i biorących w nich udział.
1) Minister Nauki i Szkolnictwa Wyższego kieruje działem administracji rządowej – szkolnictwo wyższe i nauka, na podstawie § 1 ust. 2 rozporządzenia Prezesa Rady Ministrów z dnia 22 kwietnia 2020 r. w sprawie szczegółowego zakresu działania Ministra Nauki i Szkolnictwa Wyższego (Dz. U. poz. 724).

Dziennik Ustaw

– 2 –

Poz. 911

5. W okresie, o którym mowa w ust. 1, kolegia elektorów uczelni publicznych, organy kolegialne samorządu studenckiego i samorządu doktorantów, komisje stypendialne, komisje i zespoły powołane w postępowaniach w sprawach nadania stopni i tytułu prowadzonych w uczelniach oraz komisje i inne gremia działające na podstawie statutów uczelni mogą podejmować uchwały przy użyciu środków komunikacji elektronicznej niezależnie od tego, czy taki tryb ich podejmowania został określony w aktach wewnętrznych uczelni lub aktach regulujących działanie tych podmiotów.
§ 2. 1. W przypadku prowadzenia kształcenia na studiach zgodnie z § 1 ust. 2 nie stosuje się ograniczeń w zakresie liczby punktów ECTS, jaka może być uzyskana w ramach kształcenia z wykorzystaniem metod i technik kształcenia na odległość, określonych w programach studiów.
2. W przypadku prowadzenia kształcenia doktorantów zgodnie z § 1 ust. 2 weryfikacja osiągniętych efektów uczenia się określonych w programie tego kształcenia może odbywać się poza siedzibą lub filią uczelni lub innego podmiotu prowadzącego kształcenie doktorantów, przy użyciu środków komunikacji elektronicznej.
§ 3. Rozporządzenie wchodzi w życie z dniem 25 maja 2020 r.

Minister Nauki i Szkolnictwa Wyższego: W. Murdzek

