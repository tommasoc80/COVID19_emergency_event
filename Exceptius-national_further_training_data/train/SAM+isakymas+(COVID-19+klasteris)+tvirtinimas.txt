


LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL SVEIKATOS PRIEŽIŪROS PASLAUGŲ DĖL KORONAVIRUSO (COVID-19) ORGANIZAVIMO TVARKOS APRAŠO  PATVIRTINIMO


2020 m. kovo 4 d. Nr. V-281
Vilnius

Vadovaudamasis  Lietuvos Respublikos sveikatos priežiūros įstaigų įstatymo 10 straipsnio   6 punktu, atsižvelgdamas į Lietuvos Respublikos Vyriausybės 2020 m. vasario 26 d. nutarimą Nr. 152 „Dėl valstybės lygio ekstremaliosios situacijos paskelbimo“:
1. T v i r t i n u Sveikatos priežiūros paslaugų dėl koronaviruso (COVID-19) organizavimo tvarkos aprašą (pridedama).
2. P a v e d u įsakymo vykdymo kontrolę viceministrui  pagal veiklos sritį.



Sveikatos apsaugos ministras                                                                              Aurelijus Veryga  
	


PATVIRTINTA
Lietuvos Respublikos sveikatos
apsaugos ministro 
2020 m. kovo 4 d.
įsakymu Nr. V-281

SVEIKATOS PRIEŽIŪROS PASLAUGŲ DĖL KORONAVIRUSO (COVID-19) ORGANIZAVIMO TVARKOS APRAŠAS

I SKYRIUS
BENDROSIOS NUOSTATOS

1. Sveikatos priežiūros paslaugų dėl koronaviruso (COVID-19) organizavimo tvarkos aprašas (toliau – Aprašas) nustato asmens sveikatos priežiūros paslaugų dėl koronaviruso (COVID-19) (toliau – paslaugos) teikimo organizavimo tvarką, pagrindines stacionarines paslaugas teikiančias asmens sveikatos priežiūros įstaigas (toliau – ASPĮ), paslaugų teikimą organizuojančias ASPĮ, jų veikimo teritoriją ir funkcijas.
2. Šiame Apraše vartojamos sąvokos:
2.1. Paslaugų dėl koronaviruso (COVID-19) organizavimas – veikla, skirta užtikrinti tinkamą paslaugų organizavimą ir pacientų, kuriems diagnozuotas koronavirusas (COVID-19), koduojamas specialiosios paskirties kodu U07.1 Koronaviruso COVID-19 sukelta ūmi kvėpavimo takų (respiracinė) liga (patvirtintas ligos atvejis) (jei reikia, papildomai gali būti nurodomi ir kiti ligų ar sveikatos sutrikimų kodai) ir (ar) tiriamų dėl įtariamos COVID-19 viruso sukeltos ligos, koduojamos kodu Z03.8 Stebėjimas dėl kitų įtariamų ligų ir būklių (nepatvirtintas ligos atvejis), srautų valdymą;
2.2. Pagrindinė stacionarines asmens sveikatos priežiūros paslaugas teikianti ASPĮ (toliau – pagrindinė ASPĮ) – stacionarines asmens sveikatos priežiūros paslaugas teikianti ASPĮ, kurioje yra infekcinėmis ligomis sergantiems pacientams gydyti skirtas padalinys.
2.3. Paslaugų teikimą organizuojanti ASPĮ – tretinio lygio stacionarines asmens sveikatos priežiūros paslaugas teikianti ASPĮ, organizuojanti ir koordinuojanti paslaugų teikimą nustatytoje veikimo teritorijoje.
3. Asmens sveikatos priežiūros paslaugos, suteiktos Aprašo 2.1 papunktyje nurodytais atvejais prilyginamos būtinajai medicinos pagalbai.  

II SKYRIUS
PAGRINDINĖS ASPĮ, JŲ VEIKIMO TERITORIJA IR FUNKCIJOS

4. Pagrindinės ASPĮ:
4.1. VšĮ Vilniaus universiteto ligoninė Santaros klinikos;
4.2. VšĮ Kauno klinikinė ligoninė;
4.3. VšĮ Klaipėdos universitetinė ligoninė;
4.4. VšĮ Respublikinė Šiaulių ligoninė;
4.5. VšĮ Respublikinė Panevėžio ligoninė.
5. Pagrindinės ASPĮ teikia paslaugas atitinkamo regiono pacientams.
6. Pagrindinių ASPĮ funkcijos – diagnostikos ir gydymo paslaugų pacientams, kuriems įtariamas ir (ar) diagnozuotas koronavirusas, teikimas.




III SKYRIUS
PASLAUGŲ TEIKIMĄ ORGANIZUOJANČIOS ASPĮ, JŲ VEIKIMO TERITORIJA 
IR FUNKCIJOS

7. Paslaugų teikimą organizuojančios ASPĮ:
7.1. VšĮ Vilniaus universiteto ligoninė Santaros klinikos;
7.2. Lietuvos sveikatos universiteto ligoninė Kauno klinikos;
7.3. VšĮ Klaipėdos universitetinė ligoninė;
7.4. VšĮ Respublikinė Šiaulių ligoninė;
7.5. VšĮ Respublikinė Panevėžio ligoninė.
8. Paslaugų teikimą organizuojančių ASPĮ veikimo teritorija ir ASPĮ, kuriose organizuojamas paslaugų teikimas, nurodytos lentelėje:

Eil. Nr.
Paslaugų teikimą organizuojanti ASPĮ  
Veikimo teritorija ir ASPĮ, kuriose organizuojamas paslaugų teikimas
1.
Lietuvos sveikatos mokslų universiteto ligoninė  Kauno klinikos

1. Kauno apskritis:
1.1. VšĮ Respublikinė Kauno ligoninė;
1.2. VšĮ Kauno klinikinė ligoninė;
1.3. VšĮ Kėdainių ligoninė;
1.4. VšĮ Jonavos ligoninė;
1.5. VšĮ Raseinių ligoninė;
1.6. VšĮ Prienų ligoninė;
1.7. VšĮ Kaišiadorių ligoninė;
1.8. VšĮ K. Griniaus slaugos ir palaikomojo gydymo ligoninė;
1.9. VšĮ Vilkijos pirminės sveikatos priežiūros centras;
1.10. VšĮ Veiverių pirminės sveikatos priežiūros centras;
1.11. VšĮ Balbieriškio pirminės sveikatos priežiūros centras;
1.12. VšĮ Jiezno pirminės sveikatos priežiūros centras;
1.13. VšĮ Jonavos pirminės sveikatos priežiūros centras;
1.14. VšĮ Ariogalos pirminės sveikatos priežiūros centras.
2. Marijampolės apskritis:
2.1. VšĮ Marijampolės ligoninė;
2.2. VšĮ Vilkaviškio ligoninė;
2.3. VšĮ Šakių ligoninė;
2.4. VšĮ Kazlų Rūdos ligoninė;
2.5. VšĮ Kalvarijos ligoninė;
2.6. VšĮ Marijampolės pirminės sveikatos priežiūros centras.
3. Tauragės apskritis:
3.1. VšĮ Jurbarko ligoninė.
2.
VšĮ Vilniaus universiteto ligoninė Santaros klinikos

1. Vilniaus apskritis:
1.1. Nacionalinis vėžio institutas;
1.2. VšĮ Vilniaus universiteto ligoninė Žalgirio klinika;
1.3. VšĮ Vilniaus miesto klinikinė ligoninė;
1.4. VšĮ Respublikinė Vilniaus universitetinė ligoninė; 
1.5. VšĮ Respublikinė Vilniaus psichiatrijos ligoninė;
1.6. VšĮ Vilniaus gimdymo namai;
1.7. VšĮ M. Marcinkevičiaus ligoninė;
1.8. VšĮ Šv. Roko ligoninė;
1.9. VšĮ Vilkpėdės ligoninė;
1.10. VšĮ Vilniaus miesto psichikos sveikatos centras;
1.11. Lietuvos Respublikos vidaus reikalų ministerijos Medicinos centras;
1.12. VšĮ Ukmergės ligoninė;
1.13. VšĮ Trakų ligoninė;
1.14. VšĮ Švenčionių rajono ligoninė;
1.15. VšĮ Šalčininkų rajono savivaldybės ligoninė;
1.16. VšĮ Elektrėnų ligoninė;
1.17. VšĮ Širvintų ligoninė;
1.18. VšĮ Vievio sveikatos priežiūros centras;
1.19. VšĮ Eišiškių asmens sveikatos priežiūros centras;
1.20. VšĮ Onuškio palaikomojo gydymo ir slaugos ligoninė;
1.21. VšĮ Grigiškių sveikatos priežiūros centras;
1.22. VšĮ Vilniaus rajono centrinė poliklinika;
1.23. VšĮ Vilniaus rajono Nemenčinės poliklinika.
2. Alytaus apskritis:
2.1. VšĮ Alytaus apskrities S. Kudirkos ligoninė;
2.2. VšĮ Druskininkų ligoninė;
2.3. VšĮ Varėnos ligoninė;
2.4. VšĮ Lazdijų ligoninė;
2.6. VšĮ Alytaus medicininės reabilitacijos ir sporto centras;
2.7.  VšĮ Alytaus rajono savivaldybės pirminės sveikatos priežiūros centras;
2.8. VšĮ Druskininkų pirminės sveikatos priežiūros centras;
2.9. VšĮ Varėnos pirminės sveikatos priežiūros centras.

3.
VšĮ Klaipėdos universitetinė ligoninė

1. Klaipėdos apskritis: 
1.1. VšĮ Klaipėdos vaikų ligoninė;
1.2.	 VšĮ Respublikinė Klaipėdos ligoninė;
1.3.	VšĮ Klaipėdos jūrininkų ligoninė;
1.4.	VšĮ Šilutės ligoninė;
1.5. Kretingos rajono savivaldybės VšĮ Kretingos ligoninė;
1.6.	 Klaipėdos rajono savivaldybės VšĮ Gargždų ligoninė;
1.7.	VšĮ Klaipėdos medicininės slaugos ligoninė;
1.8.	 VšĮ Paupių pirminės sveikatos priežiūros centras;
1.9. VšĮ Kartenos pirminės sveikatos priežiūros centras;
1.10. VšĮ Salantų pirminės sveikatos priežiūros centras;
1.11. VšĮ Neringos pirminės sveikatos priežiūros centras;
1.12. VšĮ Skuodo pirminės sveikatos priežiūros centras.
2. Tauragės apskritis:
2.1. VšĮ Tauragės ligoninė;
2.2. VšĮ Šilalės rajono ligoninė;
2.3. VšĮ Skaudvilės palaikomojo gydymo ir slaugos ligoninė;
2.4. Pagėgių palaikomojo gydymo, slaugos ir senelių globos namai;
2.5. VšĮ Kaltinėnų pirminės sveikatos priežiūros centras.
3. Telšių apskritis:
3.1. VšĮ Mažeikių ligoninė;
3.2.	VšĮ Regioninė Telšių ligoninė;
3.3.	VšĮ Plungės rajono savivaldybės ligoninė.

4.
VšĮ Respublikinė Šiaulių ligoninė
Šiaulių apskritis:
1.1. VšĮ Kelmės ligoninė;
1.2. VšĮ Radviliškio ligoninė;
1.3. VšĮ Joniškio ligoninė;
1.4. VšĮ Pakruojo ligoninė;
1.5. VšĮ Naujosios Akmenės ligoninė;
1.6. VšĮ Kuršėnų ligoninė;
1.7. VšĮ Šiaulių ilgalaikio gydymo ir geriatrijos centras;
1.8. VšĮ Tytuvėnų pirminės sveikatos priežiūros centras;
1.9. VšĮ Baisogalos pirminės sveikatos priežiūros centras;
1.10. VšĮ Varnių pirminės sveikatos priežiūros centras;
1.11. VšĮ Sedos pirminės sveikatos priežiūros centras;
1.12. VšĮ Rietavo pirminės sveikatos priežiūros centras.
5.
VšĮ Respublikinė Panevėžio ligoninė
1. Panevėžio apskritis:
1.1. VšĮ Rokiškio rajono ligoninė;
1.2. VšĮ Pasvalio ligoninė;
1.3. VšĮ Biržų ligoninė;
1.4. VšĮ Kupiškio ligoninė;
1.5. VšĮ Panevėžio rajono savivaldybės poliklinika; 
1.6. VšĮ Panevėžio palaikomojo gydymo ir slaugos ligoninė;
1.7. VšĮ Krekenavos pirminės sveikatos priežiūros centras.
2. Utenos apskritis:
2.1. VšĮ Utenos ligoninė;
2.2. VšĮ Visagino ligoninė;
2.3. VšĮ Anykščių rajono savivaldybės ligoninė;
2.4. Zarasų rajono savivaldybės VšĮ Zarasų ligoninė;
2.5. VšĮ Ignalinos rajono ligoninė;
2.6. VšĮ Molėtų ligoninė.

9. Paslaugų teikimą organizuojančios ASPĮ funkcijos:
9.1. veikimo teritorijoje esančių ASPĮ konsultavimas ir joms metodinis vadovavimas;
9.2. paslaugų teikimo organizavimas, koordinavimas ir stebėsena;
9.3. pacientų srautų valdymas (nukreipimas, sprendimų dėl pacientų perkėlimo į veikimo teritorijoje esančias ASPĮ priėmimas ir kt.).
9.4. iš valstybės rezervo gautų asmeninių apsaugos priemonių, diagnostikai ir gydymui reikalingų medicinos priemonių paskirstymo veikimo teritorijoje esančioms ASPĮ organizavimas; 
9.5. bendradarbiavimas su paslaugas teikiančiomis ASPĮ, kitomis įstaigomis, įmonėmis, organizacijomis, siekiant optimizuoti paslaugų koordinavimo ir organizavimo procesą, problemų identifikavimas ir jų sprendimas;
9.6. paslaugų teikimo organizavimo proceso stebėsena, rezultatų analizavimas, prireikus siūlymų Lietuvos Respublikos sveikatos apsaugos ministerijai (toliau – Sveikatos apsaugos ministerija), Lietuvos savivaldybių asociacijai, savivaldybių administracijoms, visuomenės sveikatos centrams ir kitoms institucijoms ir įstaigoms teikimas;
9.7. iš Sveikatos apsaugos ministerijos gautos informacijos sklaida ir informacijos teikimas Sveikatos apsaugos ministerijai;
9.8. su paslaugų teikimo organizavimu, teikimu, rezultatais susijusių ataskaitų formavimas, informacijos Sveikatos apsaugos ministerijai teikimas;
9.9. kitų funkcijų, susijusių su paslaugų teikimo organizavimu, koordinavimu ir pacientų srautų valdymu, vykdymas.
10. Paslaugoms teikti reikalingos asmeninės apsaugos priemonės, diagnostikai ir gydymui reikalingos medicinos priemonės naudojamos iš pagrindinės ASPĮ resursų. Pagrindinė ASPĮ turi imtis visų veiksmų, kad reikalingų priemonių kiekis būtų pakankamas. Kai pacientas gydomas ne pagrindinėje ASPĮ, naudojami tos ASPĮ, kurioje pacientas gydomas, resursai.  
11. Pacientams transportuoti į ASPĮ pasitelkiama greitosios medicinos pagalbos (toliau – GMP) paslaugas teikianti ASPĮ. 
Kai pacientą reikia pervežti iš vienos ASPĮ į kitą, jis pervežamas ASPĮ, iš kurios pacientas pervežamas, transportu arba prireikus pasitelkiama GMP paslaugas teikianti ASPĮ.
12. Jeigu pasitelkiama GMP paslaugas teikianti ASPĮ, GMP dispečeris (toliau – dispečeris), telefonu atsiliepęs į kreipimąsi dėl medicinos pagalbos teikimo, įvertina paciento nusiskundimus ir nustato, ar pacientas atitinka vieną iš Aprašo 2.1 papunktyje nurodytų atvejų.  
13. Dispečeris, nustatęs, kad pacientas atitinka vieną iš Aprašo 2.1 papunktyje nurodytų atvejų,  telefonu informuoja Pagrindinės ASPĮ skubiosios medicinos pagalbos skyriaus specialistą ir aptaria paslaugų pacientui organizavimo taktiką (izoliavimo, ištyrimo ar hospitalizavimo ar kt.).
14. Aprašo 13 punkte nustatyta tvarka suderinus paslaugų pacientui organizavimo taktiką ir nusprendus vežti jį į stacionarines asmens sveikatos priežiūros paslaugas teikiančią ASPĮ, aktyvuojama GMP brigada, kuri pacientą transportuoja į artimiausią pagrindinę ASPĮ.
Jeigu artimiausioje pagrindinėje ASPĮ nėra vietų pacientui stacionarizuoti, pacientas transportuojamas į kitą artimiausią pagrindinę ASPĮ, kurioje yra laisvų vietų. 
Jeigu nei vienoje pagrindinėje ASPĮ nėra vietų pacientui stacionarizuoti, pacientas transportuojamas į paslaugų teikimą organizuojančios ASPĮ nurodytą jos veikimo teritorijoje esančią kitą ASPĮ.
15. Registruojant kvietimą, užpildoma forma Nr. 110/a „Greitosios medicinos pagalbos kvietimo kortelė“, patvirtinta Lietuvos Respublikos sveikatos apsaugos ministro 2013 m. gruodžio 20 d. įsakymu Nr. V-1234 „Dėl formos Nr. 110/a „Greitosios medicinos pagalbos kvietimo kortelė“, formos Nr. 110/a „Greitosios medicinos pagalbos kvietimo kortelė“ pildymo, pateikimo ir tikslinimo taisyklių patvirtinimo ir Lietuvos Respublikos sveikatos apsaugos ministro 2013 m. gegužės 7 d. įsakymo Nr. V-461 „Dėl Bandomosios formos 110/a „Greitosios medicinos pagalbos kvietimo kortelė“, bandomosios formos 110/a „Greitosios medicinos pagalbos kvietimo kortelė“ pildymo, pateikimo ir tikslinimo taisyklių patvirtinimo“ pripažinimo netekusiu galios“. 
16. Pagrindinės ASPĮ pildo formą Nr. 003/a „Gydymo stacionare ligos istorija“, nurodytą Lietuvos Respublikos sveikatos apsaugos ministro 1999 m. lapkričio 29 d. įsakyme  Nr. 515 „Dėl sveikatos priežiūros įstaigų veiklos apskaitos ir atskaitomybės tvarkos“, ir (ar) formą Nr. 025/a „Ambulatorinės asmens sveikatos istorija“, patvirtintą Lietuvos Respublikos sveikatos apsaugos ministro 2014 m. sausio 27 d. įsakymu Nr. V-120 „Dėl Privalomų sveikatos statistikos apskaitos ir kitų tipinių formų bei privalomų sveikatos statistikos ataskaitų formų patvirtinimo“, ir kitas formas pagal poreikį.
17. Kitos ASPĮ pildo formas pagal suteiktų paslaugų pobūdį.

IV SKYRIUS
BAIGIAMOSIOS NUOSTATOS

18. Pagrindinių ASPĮ infekcinių ligų padaliniuose Aprašo 2.1 papunktyje nurodytiems pacientams paslaugas teikia atitinkamai infekcinių ligų gydytojas arba vaikų infekcinių ligų gydytojas, dirbdami komandoje su kitais gydytojais specialistais ir bendrosios praktikos slaugytojais. Esant dideliam pacientų srautui, pasitelkiami kitų profesinių kvalifikacijų gydytojai, kurie pacientams teikia būtinąją medicinos pagalbą vadovaudamiesi Lietuvos Respublikos sveikatos apsaugos ministro 2004 m. balandžio 8 d. įsakymu Nr. V-208 „Dėl Būtinosios medicinos pagalbos teikimo tvarkos ir masto aprašo patvirtinimo“ (toliau – Įsakymas Nr. V-208), taip pat atlieka simptominį gydymą, stebi paciento bendrą sveikatos būklę, prireikus priima sprendimus dėl reikalingų asmens sveikatos priežiūros paslaugų, atlieka kitas funkcijas, nustatytas atitinkamoje medicinos normoje. Infekcinių ligų gydytojas ir vaikų infekcinių ligų gydytojas turi teisę instruktuoti ir metodiškai vadovauti kitų profesinių kvalifikacijų gydytojams. Reanimacijos ir intensyviosios terapijos paslaugų suaugusiesiems ir (ar) vaikams teikimą organizuoja ir vykdo atitinkamai gydytojas anesteziologas reanimatologas ir vaikų intensyviosios terapijos gydytojas. 
19. ASPĮ, kuriose nėra infekcinių ligų padalinio, paslaugas pacientams teikia gydytojai, kurie, vadovaudamiesi Įsakymu Nr. V-208, teikia būtinąją medicinos pagalbą, taip pat atlieka simptominį gydymą, stebi paciento bendrą sveikatos būklę, prireikus, priima sprendimus dėl reikalingų asmens sveikatos priežiūros paslaugų ir atlieka kitas funkcijas pagal savo kompetenciją, nurodytą atitinkamoje medicinos normoje. ASPĮ, kuriose nėra infekcinių ligų padalinio, paslaugos pacientams teikiamos vadovaujantis Pagrindinių ASPĮ infekcinių ligų gydytojų ar vaikų infekcinių ligų gydytojų ir paslaugų teikimą organizuojančių ASPĮ metodiniais nurodymais.

________________

