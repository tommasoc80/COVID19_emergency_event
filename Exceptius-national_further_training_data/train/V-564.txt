
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL BENDRADARBIAVIMO TEIKIANT INFORMACIJĄ

2020 m. kovo 26 d. Nr. V-564
Vilnius

Vadovaudamasis Lietuvos Respublikos civilinės saugos įstatymo 4 straipsnio 1 punktu, 15 straipsnio 2 dalies 4 punktu, 27 ir 28 straipsniais, Lietuvos Respublikos žmonių užkrečiamųjų ligų profilaktikos ir kontrolės įstatymo 22 straipsnio 2 dalimi, Lietuvos Respublikos sveikatos priežiūros įstaigų įstatymo 45 straipsnio 1 dalies 10 punktu, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“, įgyvendindamas Lietuvos Respublikos Vyriausybės 2020 m. kovo 14 d. nutarimo Nr. 207 „Dėl karantino Lietuvos Respublikos teritorijoje paskelbimo“ 4.2 papunktį bei siekdamas užkirsti kelią tolimesniam COVID-19 ligos  (koronaviruso infekcijos) plitimui, tikslu operatyviai organizuoti, įgyvendinti ir koordinuoti procesus ir būtinus veiksmus visoje šalyje, n u s p r e n d ž i u:
1. Pavesti stacionarines asmens sveikatos priežiūros paslaugas teikiančioms asmens sveikatos priežiūros įstaigoms (toliau – ASPĮ) kiekvieną dieną iki 6.00 val. ryto elektroniniu būdu Valstybinės ligonių kasos prie Sveikatos apsaugos ministerijos (toliau – VLK) interneto puslapyje adresu http://www.vlk.lt/apklausos/medpersonalas suvesti informaciją, apimančią pastarąsias 24 valandas ir užfiksuotą ne vėliau kaip iki 3.00 val. nakties, pagal priedą (pridedama).
2. Pavesti VLK sudaryti galimybę Lietuvos Respublikos Vyriausybei, Sveikatos apsaugos ministerijai ir ASPĮ viešai matyti šio sprendimo 1 punkte nurodytus duomenis, o nesant tokios galimybės - kiekvieną dieną iki 7.00 val. ryto šiuos duomenis .xlsx formatu pateikti Sveikatos apsaugos ministerijai elektroniniu paštu.


Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                        Aurelijus Veryga

Lietuvos Respublikos sveikatos apsaugos ministro –
valstybės lygio ekstremaliosios situacijos valstybės
operacijų vadovo 2020 m. kovo 26 d. sprendimo Nr. V-564
priedas

DUOMENYS: MEDICINOS PERSONALAS (TIK PIRMAEILĖSE PAREIGOSE), PACIENTAI, LOVOS, ĮRANGA

Informacija:
Gydytojų skaičius iš viso


Darbuotojai

Visi įstaigoje įdarbinti gydytojai pirmaeilėse pareigose

Visos įstaigoje įdarbintos slaugytojas pirmaeilėse pareigose

Visi įstaigoje įdarbinti gydytojai Reanimatologai Anesteziologai pirmaeilėse pareigose

Visos įstaigoje įdarbintos slaugytojos su Reanimatologijos ir Anesteziologijos patirtimi pirmaeilėse pareigose 

Visi laikinai nedarbingi gydytojai, slaugytojos 

Visi esantys atostogose gydytojai, slaugytojos 

Visi laikinai nedarbingi gydytojai, slaugytojos 

Visi dėl COVID19 infekcijos nedarbingi gydytojai, slaugytojos 

Laikinai dėl COVID19 perkelti į kitas įstaigas gydytojai Reanimatologai Anesteziologai pirmaeilėse pareigose

Laikinai dėl COVID19 perkelti į kitas įstaigas slaugytojos su Reanimatologijos ir Anesteziologijos patirtimi pirmaeilėse pareigose 

Apie įstaigoje laikinai nedarbingumą ne dėl COVID-19 turinčius gydytojus ir slaugytojus

Pacientai

Visi stacionare esantys pacientai

Pacientai, kuriems įtariama COVID19 infekcija

Pacientai, kuriems patvirtinta COVID19 infekcija

Sergantys COVID19 infekcija su deguonies kaukėmis

Sergantys COVID19 infekcija ir intubuoti (DPV) 

Mirę dėl COVID19 infekcijos pacientai

Dėl COVID19 infekcijos perkelti į kitas įstaigas

Dėl COVID19 infekcijos perkelti iš kitų įstaigų

LOVOS

Bendras stacionaro lovų skaičius

Laisvos stacionaro lovos

Bendras reanimacijos lovų skaičius

Lovos užimtos su patvirtinta COVID19 infekcija

Visos stacionaro lovos su deguonimi

Užimtos stacionaro lovos su deguonimi 

Visos stacionaro lovos su DPV

Užimtos stacionaro lovos su DPV

ĮRANGA

Viso DPV aparatų

Veikiantys DPV aparatai

Sugedę DPV aparatai (nurodyti modelį)



