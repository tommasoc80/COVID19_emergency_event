

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. KOVO 9 D. ĮSAKYMO NR. V-314 „DĖL GREITOSIOS MEDICINOS PAGALBOS PASLAUGŲ DĖL COVID-19 LIGOS (KORONAVIRUSO INFEKCIJOS) ORGANIZAVIMO TVARKOS APRAŠO  PATVIRTINIMO“ PAKEITIMO

2020 m. lapkričio 20 d. Nr. V-2667
Vilnius

P a k e i č i u  Greitosios medicinos pagalbos paslaugų dėl COVID-19 ligos (koronaviruso infekcijos) organizavimo tvarkos aprašą, patvirtintą Lietuvos Respublikos sveikatos apsaugos ministro 2020 m. kovo 9 d. įsakymu Nr. V-314 „Dėl Greitosios medicinos pagalbos paslaugų dėl COVID-19 ligos (koronaviruso infekcijos)organizavimo tvarkos aprašo patvirtinimo“:
1. Pripažįstu netekusiu galios 10 punktą. 
2. Pripažįstu netekusiu galios 11 punktą. 
3. Pakeičiu 12 punktą ir jį išdėstau taip:
„12. Pagrindinės GMP įstaigos dispečerio aktyvuota GMP brigada pacientą, ambulatoriškai gydomą dėl patvirtintos COVID-19 ligos (koronaviruso infekcijos), įvertinusi jo sveikatos būklę, į artimiausią paslaugų teikimą organizuojančią ASPĮ, nurodytą Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos apraše, patvirtintame Lietuvos Respublikos sveikatos apsaugos ministro 2020 m. kovo 4 d. įsakymu Nr. V-281 „Dėl Sveikatos priežiūros paslaugų dėl COVID-19 ligos (koronaviruso infekcijos) organizavimo tvarko aprašo patvirtinimo“, (toliau – Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašas) transportuoja, jei paciento  sveikatos būklė atitinka bent vieną iš šių kriterijų: 
12.1. naujai atsiradęs arba palaipsniui ryškėjantis kvėpavimo nepakankamumas (SpO2<=90% nesant periferinių kraujagyslių vazospazmo ir (ar) KD ≥ 22 k./min.) ir (arba) priverstinė sėdima padėtis ir (ar) kalbėjimas atskiromis frazėmis;
12.2. nustatyta kritinė būklė:
12.2.1. progresuojantis kvėpavimo nepakankamumas: SpO2 < 93 proc. taikant oksigenoterapiją per kaukę 5 L/min. arba kvėpavimo dažnis ≥ 30 k./min.;
12.2.2. Šokas: sistolinis kraujo spaudimas < 90 mmHg ar kritimas < 40 mmHg nuo bazinio ar VAS < 65 mmHg.“
4. Papildau 131 punktu:
„131. GMP brigados narys, įvertinęs, kad pacientas vadovaujantis Aprašo 12 punktu turi būti transportuojamas į ASPĮ, privalo susisiekti su pagrindinės GMP įstaigos dispečerine, kurios dispečeris apie transportuojamą pacientą telefonu informuoja artimiausios paslaugų teikimą organizuojančios ASPĮ, nurodytos Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos apraše, paskirtą atsakingą gydytoją.“
5. Papildau 141 punktu:
„141. Apžiūrėdamas pacientą, kuriam įtariama COVID-19 liga (koronaviruso infekcija), GMP sveikatos priežiūros specialistas dėvi Aprašo 142 punkte nurodytas asmenines apsaugos priemones (toliau – AAP), pacientas – medicininę kaukę. AAP apsirengimo ir nusirengimo rekomendacijos pateiktos SAM interneto svetainėje adresu http://sam.lrv.lt/lt/news/koronavirusas/informacija-sveikatos-prieziuros-specialistams. Pagrindinės GMP įstaigos vadovas organizuoja sveikatos priežiūros specialistų apmokymą tinkamai apsirengti ir nusirengti AAP.“
6. Papildau 142 punktu:
„142. Minimalus GMP sveikatos priežiūros specialisto AAP sąrašas:
142.1. FFP2 arba FFP3 respiratorius;
142.2. akiniai arba veido skydelis;
142.3. vandeniui atsparus chalatas ilgomis rankovėmis; 
142.4. pirštinės.“
7. Pakeičiu 17 punktą ir jį išdėstau taip:
„17. Pagrindinė GMP įstaiga gautas AAP iš valstybės ir kitų rezervų paskirsto GMP įstaigoms pagal veikimo teritoriją. Pagrindinė GMP įstaiga gautas AAP paskirsto pagal GMP brigadų skaičių.“



Laikinai einantis sveikatos apsaugos ministro pareigas	                    Aurelijus Veryga


