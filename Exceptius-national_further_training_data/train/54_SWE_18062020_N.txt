Förordning 
om tillfälliga smittskyddsåtgärder på serveringsställen 
Utfärdad den 17 juni 2020 
Regeringen föreskriver följande. 
1 § I denna förordning finns bestämmelser om tillfälliga smittskyddsåtgärder för att förhindra spridning på serveringsställen av det virus som 
orsakar covid-19. 
2 § Denna förordning är meddelad med stöd av 
– 10 § lagen (2020:526) om tillfälliga smittskyddsåtgärder på
serveringsställen i fråga om 5 §, 
– 8 kap. 7 § regeringsformen i fråga om övriga bestämmelser.
3 § Folkhälsomyndigheten ansvarar för nationell tillsynsvägledning när 
det gäller den tillsyn som den kommunala nämnd som ansvarar för miljöoch hälsoskyddsområdet har enligt 4 § lagen (2020:526) om tillfälliga
smittskyddsåtgärder på serveringsställen. Länsstyrelsen ansvarar för 
tillsynsvägledningen i länet. 
4 § Länsstyrelsen i Stockholms län ska samordna länsstyrelsernas arbete 
enligt 4 § lagen (2020:526) om tillfälliga smittskyddsåtgärder på
serveringsställen. 
5 § Folkhälsomyndigheten får meddela föreskrifter om sådana smittskyddsåtgärder som avses i 3 § lagen (2020:526) om tillfälliga smittskyddsåtgärder på serveringsställen. 
6 § Folkhälsomyndigheten får meddela föreskrifter om verkställigheten 
av lagen (2020:526) om tillfälliga smittskyddsåtgärder på serveringsställen
och om verkställigheten av denna förordning. 
1. Denna förordning träder i kraft den 1 juli 2020.
2. Förordningen upphör att gälla vid utgången av 2020.
På regeringens vägnar
ARDALAN SHEKARABI
Lars Hedengran
(Socialdepartementet)