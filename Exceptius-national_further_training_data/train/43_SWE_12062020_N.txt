Förordning
om ändring i fartygssäkerhetsförordningen (2003:438)
Utfärdad den 11 juni 2020
Regeringen föreskriver att 4 kap. 22 § fartygssäkerhetsförordningen
(2003:438) ska ha följande lydelse.
4 kap.
22 §
1
 Undantag från kraven på viss behörighet eller specialbehörighet får 
beslutas i fråga om en viss befattning på ett visst fartyg om det finns 
synnerliga skäl för det och det inte finns anledning att anta att säkerheten 
äventyras. Undantag får inte beslutas om det skulle strida mot någon
internationell överenskommelse som Sverige har ingått. Undantag från 
behörighetskraven för en viss befattning får beslutas endast för den som är 
behörig att inneha den närmast lägre befattningen. Om någon sådan
befattning inte finns eller om det inte finns några behörighetskrav för den, 
får undantag beslutas för en person som är tillräckligt kvalificerad och 
erfaren.
För en befattning på ett fartyg i mer vidsträckt fart än inre fart får undantag 
beslutas endast för en viss tid av högst sex månader.
Undantag från behörighetskrav får inte beslutas för befälhavaren och 
teknisk chef i mer vidsträckt fart än inre fart eller, i fråga om
Kustbevakningen, närfart. Trots dessa begränsningar får undantag enligt 
första stycket beslutas för att mildra effekterna av spridningen av det virus 
som orsakar covid-19. Ett sådant undantag ska avse kortast möjliga 
tidsperiod.
Denna förordning träder i kraft den 17 juni 2020.
På regeringens vägnar
TOMAS ENEROTH
Jonas Ragell
(Infrastrukturdepartementet)