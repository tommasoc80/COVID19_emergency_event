
LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. GRUODŽIO 23 D. ĮSAKYMO NR. V-3006 „DĖL SKIEPIJIMO VALSTYBĖS BIUDŽETO LĖŠOMIS ĮSIGYJAMA COVID-19 LIGOS (KORONAVIRUSO INFEKCIJOS) VAKCINA PRIORITETINIŲ GYVENTOJŲ GRUPIŲ NUSTATYMO“ PAKEITIMO

2021 m.  kovo 24 d. Nr. V-631
Vilnius

1. P a k e i č i u Lietuvos Respublikos sveikatos apsaugos ministro 2020 m. gruodžio 23 d. įsakymą Nr. V-3006 „Dėl skiepijimo valstybės biudžeto lėšomis įsigyjama COVID-19 ligos (koronaviruso infekcija) vakcina prioritetinių gyventojų grupių nustatymo“ ir išdėstau jį nauja redakcija:

„LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL SKIEPIJIMO VALSTYBĖS BIUDŽETO LĖŠOMIS ĮSIGYJAMA COVID-19 LIGOS (KORONAVIRUSO INFEKCIJOS) VAKCINA PRIORITETINIŲ ASMENŲ GRUPIŲ NUSTATYMO

Vadovaudamasis Gyventojų skiepijimo valstybės biudžeto lėšomis įsigyta COVID-19 ligos (koronaviruso infekcijos) vakcina organizavimo tvarkos aprašo, patvirtinto Lietuvos Respublikos sveikatos apsaugos ministro 2020 m. gruodžio 23 d. įsakymu Nr. V-2997 „Dėl Gyventojų skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina organizavimo tvarkos aprašo patvirtinimo“, 5 punktu ir atsižvelgdamas į Nepriklausomų ekspertų patariamosios tarybos, sudarytos Lietuvos Respublikos ministro pirmininko 2020 m. gruodžio 18 d. potvarkiu Nr. 183 „Dėl darbo grupės sudarymo“ (toliau – Ekspertų taryba), siūlymus, nurodytus Ekspertų tarybos 2020 m. gruodžio 23 d. posėdžio protokole Nr. LV-619, 2020 m. gruodžio 29 d. posėdžio protokole Nr. LV-626, Ekspertų tarybos 2021 m. sausio 13 d. posėdžio protokole Nr. LV-30, Lietuvos Respublikos Vyriausybės 2021 m. sausio 15 d. pasitarimo protokolą Nr. 3 ir 2021 m. kovo 24 d. pasitarimo protokolą Nr. 17:
1.	nustatau skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina prioritetines asmenų, turinčių teisę į asmens sveikatos priežiūros paslaugas, apmokamas Privalomojo sveikatos draudimo fondo biudžeto ar valstybės biudžeto lėšomis, grupes (vardijama prioriteto mažėjimo tvarka):
1.1.	asmens sveikatos priežiūros įstaigų (toliau – ASPĮ):
1.1.1.	ASPĮ, nurodytų Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos apraše, patvirtintame Lietuvos Respublikos sveikatos apsaugos ministro 2020 m. kovo 4 d. įsakymu Nr. V-281 „Dėl Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašo patvirtinimo“ (toliau – įsakymas V-281), darbuotojai, teikiantys stacionarines asmens sveikatos priežiūros paslaugas COVID-19 liga (koronaviruso infekcija) sergantiems pacientams, ir profesinio mokymo įstaigų mokiniai bei aukštųjų mokyklų studentai, ASPĮ atliekantys praktinį (klinikinį) mokymą pagal trišalę praktinio mokymo sutartį (toliau – studentai), dalyvaujantys teikiant šias paslaugas ir kontaktuojantys su COVID-19 liga (koronaviruso infekcija) sergančiais pacientais;
1.1.2.	reanimacijos ir intensyviosios terapijos, skubiosios medicinos pagalbos skyrių darbuotojai ir darbuotojai, teikiantys skubias stacionarines asmens sveikatos priežiūros paslaugas, greitosios medicinos pagalbos brigadų darbuotojai ir studentai, dalyvaujantys teikiant šias paslaugas;
1.1.3.	darbuotojai, teikiantys stacionarines asmens sveikatos priežiūros paslaugas šio įsakymo 1.1.4 ir 1.17 papunkčiuose nurodytiems pacientams ir (ar) pacientams, gaunantiems imunosupresinį ir (ar) chemoterapinį gydymą;
1.1.4.	šie didžiausios rizikos pacientai:
1.1.4.1.	galutinės stadijos lėtine inkstų liga sergantys pacientai, kuriems taikoma nuolatinė pakaitinė inkstų terapija (hemodializė ar peritoninė dializė);
1.1.4.2.	kuriems atliktos organų arba kraujodaros kamieninių ląstelių transplantacijos;
1.1.4.3.	sergantys piktybinėmis kraujo ligomis, kuriems tęsiamas chemoterapinis, imunoterapinis ar taikinių piktybinių kraujo ligų gydymas arba kuriems toks gydymas baigtas ne seniau kaip prieš 24 mėn.; 
1.1.4.4.	sergantys imunodeficito ligomis su antikūnų gamybos defektu, kai taikoma pakaitinė terapija imunoglobulinais;
1.1.5.	kiti ASPĮ, nurodytų įsakyme Nr. V-281 ir Lietuvos Respublikos sveikatos apsaugos ministro, valstybės lygio ekstremaliosios situacijos valstybės operacijų vadovo 2020 m. gruodžio 25 d. sprendimo Nr. V-3007 „Dėl pacientų, sergančių COVID-19 liga (koronaviruso infekcija), tolimesnio simptominio gydymo paslaugų organizavimo“ priedo 1 punkte, darbuotojai, nenurodyti šio įsakymo 1.1.1-1.1.3 papunkčiuose, taip pat asmenys, šiose ASPĮ vykdantys savanorišką veiklą ne trumpiau kaip 16 val. per ne daugiau kaip 14 dienų iš eilės ir kitų juridinių asmenų darbuotojai, šiose ASPĮ teikiantys valymo, maisto tiekimo ar kitas paslaugas ir turintys sąlytį su pacientais ir (arba) būnantys patalpose, kuriose lankosi pacientai;
1.1.6.	ASPĮ, kurių steigėja yra Lietuvos Respublikos krašto apsaugos ministerija ir Lietuvos Respublikos teisingumo ministerija, darbuotojai, teikiantys stacionarines asmens sveikatos priežiūros paslaugas, ir kiti darbuotojai, kurie turi sąlytį su šių įstaigų pacientais; 
1.1.7.	darbuotojai, dirbantys mobiliuosiuose punktuose, karščiavimo klinikose, savivaldybės (ar savivaldybės paskirti) ar ASPĮ vairuotojai, įgyvendinant valstybės lygio ekstremaliosios situacijos operacijų vadovo sprendimus pervežantys asmenis, sergančius arba įtariamus, kad serga COVID-19 liga (koronaviruso infekcija);  
1.1.8.	pacientai, kuriems teikiamos palaikomojo gydymo ir slaugos paslaugos, bei palaikomojo gydymo ir slaugos paslaugas teikiantys darbuotojai ir asmenys, ASPĮ, teikiančiose palaikomojo gydymo ir slaugos paslaugas, vykdantys savanorišką veiklą ne trumpiau kaip 16 val. per ne daugiau kaip 14 dienų iš eilės ir kitų juridinių asmenų darbuotojai, šiose ASPĮ teikiantys valymo, maisto tiekimo ar kitas paslaugas ir turintys sąlytį su pacientais ir (arba) būnantys patalpose, kuriose lankosi pacientai;
1.2.	socialinių paslaugų įstaigų darbuotojai, seniūnijų socialiniai darbuotojai, budintys globotojai ir nuolat kartu su budinčiais globotojais gyvenantys asmenys, šeimynų dalyviai ir kartu šeimynoje dirbantys ar nuolat kartu su šeimynų dalyviais gyvenantys asmenys, socialinės globos įstaigų gyventojai, socialinės globos įstaigų veiklos kontrolę atliekantys specialistai, kurie vyksta į COVID-19 ligos (koronaviruso infekcijos) židinius, Valstybės vaiko teisių  apsaugos ir įvaikinimo tarnybos prie Socialinės apsaugos ir darbo ministerijos darbuotojai, tiesiogiai dirbantys ir (ar) besilankantys šeimose, neįgaliųjų asmeniniai asistentai,  gestų kalbos vertėjai ir asmenys, socialinių paslaugų įstaigose vykdantys savanorišką veiklą ne trumpiau kaip 16 val. per ne daugiau kaip 14 dienų iš eilės, kitų juridinių asmenų darbuotojai, socialinių paslaugų įstaigose teikiantys valymo, maisto tiekimo ar kitas paslaugas ir turintys sąlytį su šių įstaigų gyventojais ar lankytojais ir (arba) būnantys patalpose, kuriose minėti gyventojai ar lankytojai lankosi;
1.3.	asmens, visuomenės sveikatos priežiūros įstaigų ir kitų įstaigų laboratorijų darbuotojai, atliekantys COVID-19 ligos (koronaviruso infekcijos) diagnostinius tyrimus ir (ar) imantys ėminius šiems tyrimams atlikti; 
1.4.	COVID-19 ligos (koronaviruso infekcijos) atvejų ir protrūkių epidemiologinę diagnostiką atliekantys specialistai, kurie vyksta į COVID-19 ligos (koronaviruso infekcijos) židinius;
1.5.	kiti ASPĮ (įskaitant mobiliąsias komandas, Valstybinės teismo medicinos tarnybos sveikatos priežiūros specialistus) asmens sveikatos priežiūros specialistai ir kartu su jais teikiant asmens sveikatos priežiūros paslaugas dalyvaujantys (komandoje) kiti specialistai, kiti ASPĮ, išskyrus ASPĮ, kurių pagrindinė veikla nėra asmens sveikatos priežiūros paslaugų teikimas, darbuotojai, studentai, dalyvaujantys teikiant asmens sveikatos priežiūros paslaugas, nenurodyti šio įsakymo 1.1-1.3 papunkčiuose;
1.6.	vaistinių darbuotojai;
1.7.	Lietuvos Respublikos kariai, žvalgybos pareigūnai, tarnaujantys pagal žvalgybos pareigūno tarnybos sutartis, ir darbuotojai, dirbantys pagal darbo sutartis, dalyvaujantys užsienyje vykstančiose tarptautinėse karinėse operacijose ar siunčiami į tarptautines operacijas;
1.8.	sportininkai – kandidatai į Lietuvos Respublikos rinktines, atstovausiančias Lietuvai 2021 m. Tokijo olimpinėse ir paralimpinėse žaidynėse, jų treneriai ir kitas privalomas olimpinių ir paralimpinių žaidynių personalas;
1.9.	 asmenys, sergantys remisijos nepasiekusia onkologine liga ir kuriems taikomas aktyvus priešvėžinis gydymas (imunoterapija, taikinių terapija, chemoterapija, hormonoterapija, spindulinė terapija, chirurginis gydymas ir kt.) arba persirgę onkologine liga ir aktyviai stebimi, kai po aktyvaus priešvėžinio gydymo pabaigos yra praėję ne daugiau kaip 24 mėn., išskyrus nurodytus šio įsakymo 1.1.4.3 papunktyje;
1.10.	asmenys, sergantys žmogaus imunodeficito viruso (ŽIV) sukelta liga;
1.11.	savivaldybių administracijų paskirti asmenys, užtikrinantys vaikų priežiūrą Lietuvos Respublikos Vyriausybės 2020 m. lapkričio 4 d. nutarimo Nr. 1226 „Dėl karantino Lietuvos Respublikos teritorijoje paskelbimo“ 2.2.9.9 papunktyje nurodytais atvejais;
1.12.	asmenys, dirbantys švietimo įstaigose ir kituose švietimo teikėjuose ir turintys tiesioginį (nuolatinį ar laikiną) kontaktą su mokiniais, ugdomais pagal ikimokyklinio, priešmokyklinio ir pradinio ugdymo programas, asmenys, dirbantys specialiosiose mokyklose arba bendrojo ugdymo mokyklų specialiosiose klasėse ir turintys tiesioginį (nuolatinį ar laikiną) kontaktą su ugdomais pagal pradinio ir pagrindinio ugdymo, pradinio ir pagrindinio ugdymo individualizuotą, vidurinio ugdymo, socialinių įgūdžių ugdymo programas, asmenys, dirbantys profesinio mokymo įstaigose ir turintys tiesioginį (nuolatinį ar laikiną) kontaktą su ugdomais pagal specialiųjų ugdymosi poreikių mokiniams skirtas profesinio mokymo ir socialinių įgūdžių  programas, savivaldybių visuomenės sveikatos biurų visuomenės sveikatos specialistai, vykdantys sveikatos priežiūrą mokyklose;
1.13.	Lietuvos Respublikos Prezidentas, Lietuvos Respublikos Seimo nariai, Lietuvos Respublikos Vyriausybės nariai, savivaldybių merai, savivaldybių administracijų direktoriai, Lietuvos Respublikos Seimo kanceliarijos Posėdžių sekretoriato darbuotojai;
1.14.	65 m. ir vyresni asmenys (rekomenduojama pirmiau skiepyti vyresnius asmenis, sergančius lėtinėmis ligomis):
1.14.1.	80 m. ir vyresni asmenys;
1.14.2.	75-79 m. asmenys;
1.14.3.	70-74 m. asmenys;
1.14.4.	65-69 m. asmenys;
1.15.	asmenys, dirbantys arba teikiantys paslaugas švietimo įstaigose, įskaitant vykstančius vykdyti lituanistinį švietimą užsienyje, laisvuosius mokytojus, ir asmenis, teikiančius švietimo paslaugas ir kitas paslaugas švietimo paslaugų gavėjams kituose švietimo teikėjuose, išskyrus nurodytus šio įsakymo 1.12 papunktyje; kitų juridinių asmenų darbuotojai, švietimo įstaigose ir kituose švietimo teikėjuose teikiantys valymo, maisto tiekimo ar kitas paslaugas ir turintys tiesioginį (nuolatinį ar laikiną) kontaktą su mokiniais ar studentais ir (arba) būnantys patalpose, kuriose lankosi mokiniai ar studentai; asmenys, švietimo įstaigose vykdantys savanorišką veiklą ne trumpiau kaip 16 val. per ne daugiau kaip 14 dienų iš eilės; treneriai; mokiniai, kurie mokosi vidurinio ugdymo programos baigiamojoje klasėje; asmenys, studijuojantys pagal sveikatos mokslų studijų krypčių programas ir dalyvaujantys klinikinių įgūdžių užsiėmimuose arba atliekantys klinikinę praktiką ASPĮ ir vaistinėse, išskyrus šio įsakymo 1.1.1 – 1.1.2 papunkčiuose nurodytus studentus;
1.16.	asmenys, vykstantys dirbti į Lietuvos Respublikos diplomatines ir konsulines įstaigas užsienio valstybėse, taip pat kartu su šiais asmenimis vykstantys šeimos nariai; asmenys, vykstantys atstovauti Lietuvos Respublikai 17-oje tarptautinėje Venecijos architektūros bienalėje, „Eurovizijos dainų konkurse 2021“, dalyvauti aukšto meistriškumo sporto varžybose, karių mokymuose ar pratybose užsienio valstybėse;
1.17.	jaunesni kaip 65 m. asmenys, turintys šiuos rizikos veiksnius (skliaustuose nurodyti diagnozių kodai pagal Tarptautinės statistinės ligų ir sveikatos sutrikimų klasifikacijos dešimtąjį pataisytą ir papildytą leidimą „Sisteminis ligų sąrašas“) (pirmiau skiepijami  kelis rizikos veiksnius turintys asmenys):
1.17.1.	gaunantys imunosupresinį ar imunomoduliuojantį gydymą (D69.0, D71,                  D80.0 – D89.9, I83.0, I83.2, K50 – K52, K74.3, K74.5, K75.4, K83, K86.1, L10 – L14, L20.8 – L20.9, L41.2, L43.0-L43.9, L44.0, L50.1, L50.8, L53.9, L56.4, L62.8, L63.0 – L63.9, L71.1, L71.8, L73.2, L85.1, L85.1-L85.2, L88, L89.0- L89.9, L93.0- L93.2, L95.0- L95.9, L97, L98.4, L98.5, L99.0,  M05 – M08, M30 – M36, M45, M46.8, N00, N03, N04, N08, Q80.0 – Q80.9, Q81.0 – Q81.9, Q82.4, Q82.8);
1.17.2.	 sergantys cukriniu diabetu su komplikacijomis (E10 – E14.73, E89.1);
1.17.3.	sergantys lėtinėmis širdies – kraujagyslių ligomis (I11.0, I12.0, I13, I20, I25.2, I26, I28, I50);
1.17.4.	 sergantys lėtinėmis plaučių ligomis su kvėpavimo nepakankamumu (D86, E84, G47, I27, J43-J47, J60–J67, J82, J84, J96);
1.17.5.	sergantys lėtinėmis kepenų ligomis (E83.0, E83.1, K71.3 – K71.7, K72–K74, K90.0, Q44.2);
1.17.6.	asmenys, kuriems diagnozuota tetraplegija (G80 – G82.3, G82.4, G82.5);
1.17.7.	 asmenys, kuriems diagnozuotas nutukimas ir kūno masės indeksas yra 35 ir daugiau  (E65, E66);
1.17.8.	asmenys, sergantys nervų ir raumenų sistemos ligomis (uždegiminė polineuropatija, kitos polineuropatijos, generalizuota miastenija, pirminės raumenų ligos, kitos miopatijos, mioneuralinių jungčių ir raumenų sutrikimai sergant kitomis ligomis) ir patiriantys kvėpavimo sutrikimus (G04.8, G12, G35, G36.0, G37, G40, G61.8, G62, G70, G71, G72, G73.1);
1.17.9.	asmenys, kuriems diagnozuotos imunodeficitinės būklės dėl hiposplenizmo, asplenijos po procedūros, blužnies atrofijos (D73.0 – D73.9), išskyrus įgimtą aspleniją (Q89.01), kiti patikslinti imunodeficitai (D84.8);
1.17.10.	asmenys, sergantys onkologine liga, kuriems po aktyvaus gydymo ir (ar) ligos remisijos praėjo daugiau nei 24 mėn., bet ne daugiau nei 60 mėn.;
1.17.11.	organo (-ų) ar audinio (-ių) transplantacijos laukiantys recipientai;
1.18.	asmenys, kuriems Lietuvos Respublikos teisės aktų, reglamentuojančių socialinių paslaugų valdymą, skyrimą ir teikimą bei neįgaliųjų socialinę integraciją, nustatyta tvarka yra nustatytas nesavarankiškumo lygis ir nuolatinės slaugos poreikis arba nuolatinės priežiūros I lygio poreikis, didelių ar vidutinių specialiųjų poreikių lygis, juos slaugantys šeimos nariai; asmenys, kuriems teismas paskyrė namuose slaugyti sunkiai sergantį asmenį; vaikus iki 18 metų, kuriems nustatytas nesavarankiškumo lygis ir sunkus ar vidutinis neįgalumo lygis, prižiūrintys tėvai (įtėviai) ar globėjai; šio įsakymo 1.1.4 papunktyje nurodytomis ligomis sergančius vaikus prižiūrintys tėvai (įtėviai) ar globėjai;
1.19.	ASPĮ, teikiančiose specialiosios psichiatrijos paslaugas, gydomi asmenys, kuriems teismas skyrė priverčiamąsias medicinos priemones;
1.20.	asmenys, vykdydami gyvybiškai svarbias valstybės funkcijas, kontaktuojantys su kitais asmenimis, išskyrus atliekančius funkcijas bendrosiose veiklos srityse (veiklos planavimas, finansų valdymas, informacinių technologijų valdymas, personalo valdymas, viešieji pirkimai, teisė, dokumentų valdymas, turto valdymas, viešieji ryšiai, tarptautiniai ryšiai, vidaus auditas, korupcijos prevencija) (toliau – bendrosios funkcijos): vidaus tarnybos pareigūnai ir kiti darbuotojai, dirbantys Policijos departamente prie Vidaus reikalų ministerijos, Valstybės sienos apsaugos tarnyboje prie Vidaus reikalų ministerijos, Priešgaisrinės apsaugos ir gelbėjimo departamente prie Vidaus reikalų ministerijos, Viešojo saugumo tarnyboje prie Vidaus reikalų ministerijos, Kalėjimų departamentui prie Lietuvos Respublikos teisingumo ministerijos pavaldžiose įstaigose ir Muitinės departamente prie Finansų ministerijos; Lietuvos Respublikos vadovybės apsaugos tarnybos pareigūnai ir kiti darbuotojai; Nacionalinio visuomenės sveikatos centro darbuotojai, užtikrinantys karantino režimo priemonių laikymosi kontrolę, turintys tiesioginį (nuolatinį ar laikiną) kontaktą su kitais asmenimis; asmenys, dirbantys įmonėse, įrašytose į Pirmos ir antros kategorijos nacionaliniam saugumui užtikrinti svarbių įmonių sąrašus (Lietuvos Respublikos nacionaliniam saugumui užtikrinti svarbių objektų apsaugos įstatymo 1 ir 2 priedai); kariai, išskyrus nurodytus šio įsakymo 1.7 papunktyje, ir nuolatinės pradinės privalomosios tarnybos karo tarnybos kariai ir juos aptarnaujantis personalas; 
1.21.	šio įsakymo 1.1-1.20 papunkčiuose nenurodyti asmenys:
1.21.1.	55-64 m. asmenys;
1.21.2.	45-54 m. asmenys;
1.21.3.	35-44 m. asmenys;
1.21.4.	34 m. ir jaunesni asmenys.
2.	Nustatau, kad:
2.1.	 šio įsakymo 1.1-1.6 ir 1.9 – 1.10 papunkčiuose nurodytiems asmenims, prieš skiepijimą atliekami testai SARS-CoV-2 anti-S ir (ar) anti-RBD IgG antikūnams (toliau – IgG antikūnai) nustatyti;
2.2.	asmenys neskiepijami, jei yra bent viena iš šių sąlygų:
2.2.1.	jiems per pastarąsias 180 dienų iki skiepijimo buvo nustatyta COVID-19 liga (koronaviruso infekcija), išskyrus, kai prieš skiepijimą IgG antikūnų tyrimo rezultatai yra neigiami (tarp nustatytos COVID-19 ligos (koronaviruso infekcijos) ir IgG antikūnų tyrimo turi praeiti ne mažiau kaip 3 savaitės). Šio papunkčio nuostatos taikomos ir tais atvejais, kai asmenims po pirmos vakcinos dozės buvo nustatyta COVID-19 liga (koronaviruso infekcija);
2.2.2.	jiems prieš skiepijimą IgG antikūnų tyrimo rezultatas yra teigiamas.
2.3.	nepaskiepyti asmenys:
2.3.1.	nurodyti šio įsakymo 2.2.1 papunktyje, skiepijami praėjus 180 dienų nuo COVID-19 ligos (koronaviruso infekcijos) nustatymo dienos;
2.3.2.	nurodyti šio įsakymo 2.2.2 papunktyje, skiepijami praėjus 60 dienų nuo teigiamo IgG antikūnų tyrimo rezultato dienos.“ 
2. N u s t a t a u, kad įsigaliojus šiam įsakymui tikslinami sudaryti asmenų, kurie skiepijami COVID-19 ligos (koronaviruso infekcijos) vakcina, sąrašai ir rezerviniai sąrašai ir asmenys skiepijami pagal šiuo įsakymu pakeistas skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina prioritetines gyventojų grupes.





Sveikatos apsaugos ministras				Arūnas Dulkys


