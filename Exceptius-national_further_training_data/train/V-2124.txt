LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. LIEPOS 17 D. SPRENDIMO NR. V-1680 „DĖL užsieniečių izoliavimo SĄLYGŲ ir tyrimų dėl COVID-19 ligos (koronaviruso infekcijos) atlikimo“ pakeitimo

2020 m. rugsėjo  25   d. Nr. V-2124
Vilnius

1. P a k e i č i u  Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. liepos 17 d. sprendimą Nr. V-1680 „Dėl užsieniečių izoliavimo sąlygų ir tyrimų dėl COVID-19 ligos (koronaviruso infekcijos) atlikimo“:
1.1 Papildau 2.8 papunkčiu: 
„2.8. Lenkijos Respublikos ar Estijos Respublikos piliečiams bei teisėtai Lenkijos Respublikoje ar Estijos Respublikoje gyvenantiems asmenims, grįžusiems ar atvykusiems darbo, studijų, su žemės ūkio veikla ar sveikatos priežiūra susijusiais reikalais;“.
1.2. Papildau 2.9 papunkčiu:
„2.9. asmenims, iš COVID-19 ligos (koronaviruso infekcijos) nepaveiktos šalies tranzitu grįžtantiems/atvykstantiems per Lenkijos Respubliką, kai Lenkijos Respublikoje užtikrinami tik būtinieji sustojimai (degalų papildymui, higienos poreikių užtikrinimui ir pan.);“.
1.3. Papildau 2.10 papunkčiu:
„2.10. pareigūnams, vykdantiems ekstradicijos, asmenų perdavimo ar perėmimo užduotis.“
1.4. Papildau 3.10 papunkčiu:
„3.10. Lenkijos Respublikos ar Estijos Respublikos piliečius bei teisėtai Lenkijos Respublikoje ar Estijos Respublikoje gyvenančius asmenis, grįžusius ar atvykusius darbo, studijų, su žemės ūkio veikla ar sveikatos priežiūra susijusiais reikalais.“
2. N u s t a t a u, kad šis sprendimas įsigalioja 2020 m. rugsėjo 28 d.



Sveikatos apsaugos ministras – valstybės lygio
ekstremaliosios situacijos valstybės operacijų vadovas 				Aurelijus Veryga

