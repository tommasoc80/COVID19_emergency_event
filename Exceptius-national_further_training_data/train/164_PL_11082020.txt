DZIENNIK

Dokument podpisany przez Jagoda Wiecheć Data: 2020.08.11 19:22:22 CEST
USTAW

RZECZYPOSPOLITEJ POLSKIEJ

Warszawa, dnia 11 sierpnia 2020 r. Poz. 1372

ROZPORZĄDZENIE RADY MINISTRÓW z dnia 11 sierpnia 2020 r.
w sprawie zakazów w ruchu lotniczym
Na podstawie art. 119 ust. 2 ustawy z dnia 3 lipca 2002 r. – Prawo lotnicze (Dz. U. z 2019 r. poz. 1580 i 1495 oraz z 2020 r. poz. 284) zarządza się, co następuje:
§ 1. 1. Wprowadza się zakaz wykonywania, na lotniskach wpisanych do rejestru lotnisk cywilnych i lądowiskach wpisanych do ewidencji lądowisk, lądowania przewożących pasażerów cywilnych statków powietrznych wykonujących loty międzynarodowe z lotnisk położonych na terytorium: 1) Bośni i Hercegowiny; 2) Chińskiej Republiki Ludowej; 3) Czarnogóry; 4) Demokratycznej Republiki Wysp Świętego Tomasza i Książęcej; 5) Federacji Rosyjskiej; 6) Federacyjnej Republiki Brazylii; 7) Księstwa Andory; 8) Królestwa Arabii Saudyjskiej; 9) Królestwa Bahrajnu; 10) Królestwa Eswatini; 11) Meksykańskich Stanów Zjednoczonych; 12) Państwa Izrael; 13) Państwa Katar; 14) Państwa Kuwejt; 15) Republiki Argentyńskiej; 16) Republiki Armenii; 17) Republiki Chile; 18) Republiki Dominikańskiej; 19) Republiki Ekwadoru; 20) Republiki Gabońskiej; 21) Republiki Gwatemali;

Dziennik Ustaw

– 2 –

Poz. 1372

22) Republiki Hondurasu; 23) Republiki Iraku; 24) Republiki Kazachstanu; 25) Republiki Kirgiskiej; 26) Republiki Kolumbii; 27) Republiki Kosowa; 28) Republiki Kostaryki; 29) Republiki Macedonii Północnej; 30) Republiki Malediwów; 31) Republiki Mołdawii; 32) Republiki Panamy; 33) Republiki Peru; 34) Republiki Południowej Afryki; 35) Republiki Salwadoru; 36) Republiki Serbii; 37) Republiki Singapuru; 38) Republiki Surinamu; 39) Republiki Zielonego Przylądka; 40) Stanów Zjednoczonych Ameryki; 41) Sułtanatu Omanu; 42) Wielkiego Księstwa Luksemburga; 43) Wielonarodowego Państwa Boliwia; 44) Wspólnoty Bahamów.
2. Zakazu, o którym mowa w ust. 1, nie stosuje się do statków powietrznych wykonujących loty międzynarodowe: 1) na zlecenie albo za zgodą Prezesa Rady Ministrów; 2) o których mowa w art. 76 ust. 1 ustawy z dnia 3 lipca 2002 r. – Prawo lotnicze; 3) realizowane na potrzeby Sił Zbrojnych Rzeczypospolitej Polskiej oraz wojsk obcych w rozumieniu ustawy z dnia
23 września 1999 r. o zasadach pobytu wojsk obcych na terytorium Rzeczypospolitej Polskiej oraz zasadach ich przemieszczania się przez to terytorium (Dz. U. z 2018 r. poz. 2110) realizujących zadania na terytorium Rzeczypospolitej Polskiej.
§ 2. Rozporządzenie traci moc z dniem 25 sierpnia 2020 r.
§ 3. Rozporządzenie wchodzi w życie z dniem 12 sierpnia 2020 r.

Prezes Rady Ministrów: M. Morawiecki

