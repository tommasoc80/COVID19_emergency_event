Förordning
om ändring i förordningen (2020:201) om studiestöd vid 
spridning av viss smitta
Utfärdad den 4 juni 2020
Regeringen föreskriver1
i fråga om förordningen (2020:201) om studiestöd 
vid spridning av viss smitta
dels att 1, 2 och 2 a §§ ska ha följande lydelse,
dels att det ska införas en ny paragraf, 2 b §, och närmast före 2 b § en ny 
rubrik av följande lydelse.
1 §
2
 Denna förordning innehåller bestämmelser om studiestöd i form av 
studiehjälp, studiemedel och studiestartsstöd vid ledighet som har samband 
med åtgärder för att förhindra spridningen av det virus som orsakar covid19.
Förordningen innehåller även bestämmelser om den inkomstprövning 
som ska göras för studiemedel och studiestartsstöd för 2020 och bestämmelser om undantag från krav för att få studiestartsstöd för den som börjar 
studera det andra kalenderhalvåret 2020.
Förordningen är meddelad med stöd av 8 kap. 7 § regeringsformen.
2 §
3
 Bestämmelserna i denna förordning ansluter till
– 3 kap. 20 § studiestödslagen (1999:1395) och 22 a § lagen (2017:527)
om studiestartsstöd i fråga om 2 a §, 
– 6 § lagen om studiestartsstöd i fråga om 2 b §,
– 2 kap. 10 § studiestödslagen i fråga om 3 §,
– 3 kap. 24 § studiestödslagen i fråga om 4 och 6 §§,
– 24 § lagen om studiestartsstöd i fråga om 5 §, och
– 4 kap. 23 § studiestödslagen i fråga om 7 §.
2 a §
4
 Vid inkomstprövningen för de båda kalenderhalvåren 2020 ska 
Centrala studiestödsnämnden, i stället för vad som anges i 3 kap. 19 § 
studiestödslagen (1999:1395) och 22 § lagen (2017:527) om studiestartsstöd 
samt i föreskrifter som meddelats i anslutning till dessa bestämmelser, utgå 
ifrån att de studerande inte har någon inkomst.
Undantag från krav på sex månaders arbetslöshet för studiestartsstöd SFS 2020:445
2 b § För studier som påbörjas under det andra kalenderhalvåret 2020 får 
studiestartsstöd lämnas till en arbetssökande som avses i 4 § första stycket 
förordningen (2017:532) om studiestartsstöd trots att han eller hon har varit 
arbetslös eller deltagit i ett arbetsmarknadspolitiskt program under kortare 
tid än sammanlagt sex månader inom ramtiden.
1. Denna förordning träder i kraft den 1 juli 2020.
2. Bestämmelserna i 2 a § i den nya lydelsen ska dock tillämpas för tid
från och med den 1 januari 2020.
På regeringens vägnar
MATILDA ERNKRANS
Eva Lenberg
(Utbildningsdepartementet