


LIETUVOS RESPUBLIKOS SUSISIEKIMO MINISTRAS


ĮSAKYMAS
DĖL LIETUVOS RESPUBLIKOS SUSISIEKIMO MINISTRO 2020 M. GEGUŽĖS 19 D. ĮSAKYMO NR. 3-333 „DĖL EKONOMIKOS SKATINIMO IR KORONAVIRUSO (COVID-19) PLITIMO SUKELTŲ PASEKMIŲ MAŽINIMO PRIEMONIŲ PLANO LĖŠŲ PASKIRSTYMO KELIAMS, JUNGIANTIEMS LANKYTINAS IR REKREACINES VIETOVES BEI KURORTINES TERITORIJAS“ PAKEITIMO

2020 m. gruodžio 2 d. Nr. 3-734
Vilnius


P a k e i č i u Lietuvos Respublikos susisiekimo ministro 2020 m. gegužės 19 d. įsakymą Nr. 3-333 „Dėl Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų paskirstymo keliams, jungiantiems lankytinas ir rekreacines vietoves bei kurortines teritorijas“ ir išdėstau jį nauja redakcija:

„LIETUVOS RESPUBLIKOS SUSISIEKIMO MINISTRAS

ĮSAKYMAS
DĖL EKONOMIKOS SKATINIMO IR KORONAVIRUSO
(COVID-19) PLITIMO SUKELTŲ PASEKMIŲ MAŽINIMO PRIEMONIŲ
PLANO LĖŠŲ PASKIRSTYMO KELIAMS, JUNGIANTIEMS LANKYTINAS IR REKREACINES VIETOVES BEI KURORTINES TERITORIJAS

Vadovaudamasis Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų valstybinės ir vietinės reikšmės kelių rekonstrukcijos, taisymo (remonto) darbams paskirstymo ir naudojimo tvarkos aprašo, patvirtinto Lietuvos Respublikos Vyriausybės 2020 m. balandžio 22 d. nutarimu Nr. 422 „Dėl Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų valstybinės ir vietinės reikšmės kelių rekonstrukcijos, taisymo (remonto) darbams paskirstymo ir naudojimo tvarkos aprašo patvirtinimo“ (toliau – Aprašas), 19 punktu ir atsižvelgdamas į Valstybinės ir vietinės reikšmės kelių objektų, finansuojamų iš Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų, atrankos komisijos, sudarytos Lietuvos Respublikos susisiekimo ministro 2020 m. balandžio 28 d. įsakymu Nr. 3-248 „Dėl Valstybinės ir vietinės reikšmės kelių objektų, finansuojamų iš Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų, atrankos komisijos sudarymo“, 2020 m. gegužės 15 d. posėdyje priimtus sprendimus (2020 m. gegužės 18 d. protokolas Nr. 6-1677), 2020 m. gegužės 26 d. posėdyje priimtus sprendimus (2020 m. gegužės 27 d. protokolas Nr. 6-1797), 2020 m. birželio 11 d. posėdyje priimtus sprendimus (2020 m. birželio 15 d. protokolas Nr. 6-2063), 2020 m. liepos 30 d. posėdyje priimtus sprendimus (2020 m. rugpjūčio 2 d. protokolas Nr. 6-2617), 2020 m. rugsėjo 3 d. posėdyje priimtus sprendimus (2020 m. rugsėjo 7 d. protokolas Nr. 6-2973),  2020 m. spalio 7 d. posėdyje priimtus sprendimus (2020 m. spalio 8 d. protokolas Nr. 6-3366), 2020 m. spalio 30 d. posėdyje priimtus sprendimus (2020 m. lapkričio 4 d. protokolas Nr. 6-3701) ir 2020 m. lapkričio 26 d. posėdyje priimtus sprendimus (2020 m. lapkričio 30 d. protokolas Nr. 6-3962)  bei teikimą dėl konkrečių kelių projektų:
1.	P a s k i r s t a u  Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšas pagal Aprašo 4.4 papunktyje nurodytą veiklą atrankos komisijos atrinktiems keliams, jungiantiems lankytinas ir rekreacines vietoves bei kurortines teritorijas (pridedama). 
2.	Lėšos numatomos iš valstybės biudžeto programos „Susisiekimo valstybinės ir vietinės reikšmės keliais užtikrinimas“ (programos kodas 01.009) priemonės „Finansuoti iš KPPP vietinės reikšmės kelių plėtrą ir priežiūrą“ (programos priemonės kodas 01.009.01.01.02) finansavimo šaltinio „Valstybės biudžeto lėšos, kai programos sąmata didinama iš valstybės vardu pasiskolintų lėšų, kurios naudojamos viršijant Lietuvos Respublikos Seimo patvirtintas bendras asignavimų sumas“ (finansavimo šaltinio kodas 1.1.1.1.5) išlaidų klasifikacijos pagal valstybės funkcijas „Kelių transporto plėtra, kontrolė ir priežiūra“ (valstybės funkcijos kodas 04.05.01.02) ekonominės klasifikacijos straipsnių „Dotacijos savivaldybėms einamiems tikslams“ (straipsnio kodas 2.5.3.1.1.02) arba „Dotacijos savivaldybėms turtui įsigyti“ (straipsnio kodas 2.5.3.2.1.02).“



Laikinai einantis susisiekimo ministro pareigas		Jaroslav Narkevič


PATVIRTINTA
Lietuvos Respublikos susisiekimo ministro
2020 m. gegužės 19 d. įsakymu Nr. 3-333
(Lietuvos Respublikos susisiekimo ministro
2020 m. gruodžio 2 d. įsakymo Nr. 3-734
redakcija)

EKONOMIKOS SKATINIMO IR KORONAVIRUSO (COVID-19) PLITIMO SUKELTŲ PASEKMIŲ MAŽINIMO PRIEMONIŲ PLANO LĖŠŲ KELIAMS, JUNGIANTIEMS lankytinas ir rekreacines vietoves bei kurortines teritorijas, Paskirstymo SĄRAŠAS

Eil. Nr.
Apskrities,
savivaldybės
pavadinimas
Kelių objekto pavadinimas, numatomi darbai
Suma,
tūkst. Eur

Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšos keliams, jungiantiems lankytinas ir rekreacines vietoves bei kurortines teritorijas,
iš šiai veiklai numatytų lėšų:
10 285,8
1.
ALYTAUS APSKRITIS
1.1.
Alytaus rajono
Simno miesto Kaimynų gatvei (Nr. AL7587) taisyti (remontuoti)
59,0


Krokialaukio seniūnijos vietinės reikšmės keliui Nr. AL2027 Kabinės–Duselninkai–Arminai II kapitališkai remontuoti
163,0


Miroslavo seniūnijos vietinės reikšmės keliui Nr. AL1223 Luksnėnai–Kurmėnai–Laburdiškės taisyti (remontuoti)
107,4


Daugų seniūnijos vietinės reikšmės keliui Nr. AL2219 Pocelonys–Bogušiškės–Bukaučiškės–Arčiūnai taisyti (remontuoti)
145,0


Daugų seniūnijos vietinės reikšmės keliui Nr. AL2222 Bogušiškės–Pavartėnai taisyti (remontuoti)
71,4
1.2.
Varėnos rajono
Merkinės seniūnijos vietinės reikšmės keliui Nr. Mer-43 į Česukų kaimą (ruožas iki Merkinės bioenergetinės piramidės) kapitališkai remontuoti
494,2
2.
KAUNO APSKRITIS
2.1.
Birštono
Birštono miesto Jaunimo gatvei (Nr. BM-1) rekonstruoti
700,0


Birštono miesto Bokšto alėjai (Nr. BM-89) rekonstruoti  (I etapas)
94,1
2.2.
Kaišiadorių rajono
Kaišiadorių miesto vietinės reikšmės keliui Nr. kmg-32 „Pravažiavimas nuo Paukštininkų g. iki Beržyno g. 27“ rekonstruoti
130,0
2.3.
Raseinių
rajono
Raseinių seniūnijos vietinės reikšmės keliui Nr. 8v1 „Privažiavimas prie „Lakštingalos“ poilsiavietės nuo kelio 225“ taisyti (remontuoti)
171,0
3.
KLAIPĖDOS APSKRITIS

3.1.
Palangos
Palangos miesto Vytauto gatvės (Nr. PA0302) ruožui nuo valstybinės reikšmės rajoninio kelio Nr. 2253 Palanga–Nemirseta–Graudūšiai iki S. Dariaus ir S. Girėno gatvės taisyti (remontuoti)
1 034,6
3.2.
Kretingos rajono
Kretingos seniūnijos Tūbausių kaimo vietinės reikšmės keliui Nr. KT0649 „Privažiuojamasis kelias prie Tūbausių nuo kelio 218 Kretinga–Skuodas“ (Bažnyčios gatvės ruožui nuo 1,577 km iki 2,409 km) taisyti (remontuoti)
128,0
4.
PANEVĖŽIO APSKRITIS
4.1.
Kupiškio
rajono
Šimonių seniūnijos Adomynės kaimo Šlapių gatvei  (Nr. 3v29) kapitališkai remontuoti
140,1


Šimonių seniūnijos vietinės reikšmės keliui Nr. 3v10 Adomynė–Kupiškio iki Rokiškio rajono ribos kapitališkai remontuoti
163,9
4.2.
Pasvalio rajono
Pasvalio miesto Nepriklausomybės gatvei (Nr. 22928)  kapitališkai remontuoti (III etapas)
263,9
5.
ŠIAULIŲ APSKRITIS
5.1.
Šiaulių miesto
Bačiūnų gatvei (Nr. SM021) rekonstruoti
2 451,4


Poilsio gatvei (Nr. SM207) rekonstruoti
500,0
5.2.
Joniškio rajono
Joniškio miesto Stadiono takui (Nr. JN8514) kapitališkai remontuoti
75,5
5.3.
Kelmės rajono
Tytuvėnų apylinkių seniūnijos Papušynio kaimo ir Pabariukų kaimo vietinės reikšmės keliui Nr. Tya-46 „Kelias 157–kelias 2117“ taisyti (remontuoti)
160,0
6.
TELŠIŲ APSKRITIS
6.1.
Telšių rajono
Telšių miesto Tryškių gatvei kapitališkai remontuoti  (II etapas)
672,0


Telšių miesto Šviesos gatvei rekonstruoti
160,0
7.
UTENOS APSKRITIS
7.1.
Anykščių
rajono
Vietinės reikšmės keliui Nr. SK7 Mačionys–Rubikiai rekonstruoti
455,0
7.2.
Ignalinos rajono
Ignalinos seniūnijos vietinės reikšmės keliui Nr. 4-45 Pašvoginė–Navikai taisyti (remontuoti)
60,0


Ignalinos seniūnijos vietinės reikšmės keliui Nr. 4-33 Strigailiškis–Petriškė taisyti (remontuoti)
40,8
7.3.
Zarasų rajono
Turmanto seniūnijos vietinės reikšmės keliui Nr. ZR1450 „Skirna–Skirnos miškas–Lietuvos, Latvijos, Baltarusijos siena“ taisyti (remontuoti)
29,8
7.4.
Molėtų rajono
Mindūnų seniūnijos vietinės reikšmės keliui Nr. Mn-09 Mindūnai–Kamužė ir keliui Nr. Mn-09A Kamužė–Apžvalgos bokštas kapitališkai remontuoti
148,6
8.
VILNIAUS APSKRITIS
8.1.
Trakų rajono
Lentvario seniūnijos vietinės reikšmės keliui Nr. LSV011 Valai–Stirniai–Saidžiai taisyti (remontuoti)
97,6
8.2.
Ukmergės
rajono
Žemaitkiemio seniūnijos vietinės reikšmės keliui Nr. Žm-09 į Žemaitkiemio kapines taisyti (remontuoti)
20,0


Ukmergės miesto Pivonijos gatvei (Nr. Uk-110)  (privažiavimui prie masinės žydų genocido aukų vietos Pivonijos šile) taisyti (remontuoti)
47,3
8.3.
Vilniaus
rajono
Sužionių seniūnijos vietinės reikšmės keliui Nr. VL3709 Danilava–Žingiai kapitališkai remontuoti
510,0


Riešės seniūnijos Žalesos kaimo Malūno gatvei (Nr. VL8269) ir Liubavo kaimo Malūno gatvei (Nr. VL8270) kapitališkai remontuoti
366,5


Dūkštų seniūnijos Dūkštų kaimo Mokyklos gatvei ir Buivydų kaimo Buivydų gatvei (Nr. VL9210 ir VL9223) iki Neries regioninio parko kapitališkai remontuoti
449,7
9. 
MARIJAMPOLĖS APSKRITIS
9.1.
Kalvarijos 
Kalvarijos miesto Laisvės gatvei (Nr. KV8003) rekonstruoti
176,0
___________________

