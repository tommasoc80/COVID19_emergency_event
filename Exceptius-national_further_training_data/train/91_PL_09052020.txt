Dokument podpisany przez Krzysztof Madej Data: 2020.05.09 14:48:49 CEST
DZIENNIK USTAW
RZECZYPOSPOLITEJ POLSKIEJ
Warszawa, dnia 9 maja 2020 r.
Poz. 828
ROZPORZĄDZENIE M I N I S T R A A K T Y W Ó W P A Ń S T W O W Y C H 1)
z dnia 9 maja 2020 r.
w sprawie przekazania spisu wyborców gminnej obwodowej komisji wyborczej oraz operatorowi wyznaczonemu w związku z przeprowadzeniem wyborów powszechnych na Prezydenta Rzeczypospolitej Polskiej zarządzonych
w 2020 r.
Na podstawie art. 15 ust. 5 ustawy z dnia 6 kwietnia 2020 r. o szczególnych zasadach przeprowadzania wyborów powszechnych na Prezydenta Rzeczypospolitej Polskiej zarządzonych w 2020 r. (Dz. U. poz. 827) zarządza się, co następuje:
§ 1. Rozporządzenie określa szczegółowy tryb i formę przekazania spisu wyborców w danej gminie, o którym mowa w art. 26 § 4 ustawy z dnia 5 stycznia 2011 r. – Kodeks wyborczy (Dz. U. z 2019 r. poz. 684 i 1504 oraz z 2020 r. poz. 568), gminnej obwodowej komisji wyborczej oraz operatorowi wyznaczonemu w rozumieniu ustawy z dnia 23 listopada 2012 r. – Prawo pocztowe (Dz. U. z 2018 r. poz. 2188, z 2019 r. poz. 1051, 1495 i 2005 oraz z 2020 r. poz. 695), w związku z przeprowadzeniem wyborów powszechnych na Prezydenta Rzeczypospolitej Polskiej zarządzonych w 2020 r.
§ 2. 1. Wójt, burmistrz lub prezydent miasta przekazuje spis wyborców przewodniczącemu gminnej obwodowej komisji wyborczej w postaci: 1) wydruku opatrzonego podpisem własnoręcznym albo kwalifikowanym podpisem elektronicznym, podpisem osobistym
albo podpisem zaufanym; 2) elektronicznej podpisanej kwalifikowanym podpisem elektronicznym, podpisem osobistym albo podpisem zaufanym.
2. Przekazania spisu wyborców w trybie i formie określonych w ust. 1 pkt 2 dokonuje się: 1) na informatycznych nośnikach danych; 2) w edytowalnym pliku w formacie .xls albo .xlsx, bez hasła; 3) nadając nazwę składającą się z nazwy gminy.
3. Dane w spisie wyborców przekazywanym w postaci określonej w ust. 1 pkt 2 są umieszczane w kolumnach nazwanych zgodnie z zawartymi w nich danymi i uszeregowanych w następującej kolejności: 1) imię (imiona); 2) nazwisko; 3) imię ojca; 4) data urodzenia;
1) Minister Aktywów Państwowych kieruje działem administracji rządowej – aktywa państwowe, na podstawie § 1 ust. 2 pkt 1a rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Aktywów Państwowych (Dz. U. poz. 2256 oraz z 2020 r. poz. 496).

Dziennik Ustaw

– 2 –

Poz. 828

5) numer ewidencyjny PESEL; 6) miejscowość; 7) dzielnica, w przypadku m.st. Warszawy; 8) ulica; 9) numer domu; 10) numer mieszkania; 11) uwagi.
4. Wójt, burmistrz lub prezydent miasta przekazuje spis wyborców przewodniczącemu właściwej gminnej obwodowej komisji wyborczej, za pośrednictwem upoważnionej przez siebie osoby.
5. Odebranie spisu wyborców potwierdza się w postaci papierowej opatrzonej podpisem własnoręcznym przewodniczącego właściwej gminnej obwodowej komisji wyborczej lub jego zastępcy.
§ 3. 1. Wójt, burmistrz lub prezydent miasta przekazuje spis wyborców w postaci elektronicznej podpisanej kwalifikowanym podpisem elektronicznym, podpisem osobistym albo podpisem zaufanym: 1) operatorowi wyznaczonemu – za pomocą ePUAP na elektroniczną skrzynkę podawczą operatora wyznaczonego; 2) operatorowi wyznaczonemu – właściwemu miejscowo dyrektorowi Regionu Sieci operatora wyznaczonego lub osobie
przez niego upoważnionej – na informatycznych nośnikach danych; wójt, burmistrz, prezydent miasta może przekazać spis wyborców za pośrednictwem osoby przez niego upoważnionej. 2. Przekazania spisu wyborców w trybie i postaci określonych w ust. 1 dokonuje się: 1) w edytowalnym pliku w formacie .xls albo .xlsx, bez hasła; 2) nadając nazwę składającą się z nazwy gminy oraz kodu TERYT gminy. 3. Dane w spisie wyborców są umieszczane w kolumnach nazwanych zgodnie z zawartymi w nich danymi i uszeregowanych w następującej kolejności: 1) imię (imiona); 2) nazwisko; 3) imię ojca; 4) data urodzenia; 5) numer ewidencyjny PESEL; 6) miejscowość; 7) dzielnica, w przypadku m.st. Warszawy; 8) ulica; 9) numer domu; 10) numer mieszkania. 4. Spis wyborców, o którym mowa w ust. 1, jest podzielony według obwodów głosowania utworzonych na obszarze gminy na potrzeby wyborów do Sejmu Rzeczypospolitej Polskiej i do Senatu Rzeczypospolitej Polskiej w 2019 r. 5. Odebranie spisu wyborców przekazanego w sposób określony w ust. 1 pkt 2 potwierdza się w postaci papierowej opatrzonej podpisem własnoręcznym przedstawiciela operatora wyznaczonego – właściwego miejscowo dyrektora Regionu Sieci operatora wyznaczonego lub osoby przez niego upoważnionej.
§ 4. Wykaz dyrektorów Regionu Sieci operatora wyznaczonego wraz z danymi teleadresowymi znajduje się na stronie podmiotowej Biuletynu Informacji Publicznej operatora wyznaczonego.
§ 5. Rozporządzenie wchodzi w życie z dniem ogłoszenia.

Minister Aktywów Państwowych: J. Sasin

