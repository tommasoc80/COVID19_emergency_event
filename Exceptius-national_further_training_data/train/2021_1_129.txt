Κ.Δ.Π. 129/2021











ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΤΡΙΤΟ
ΜΕΡΟΣ Ι
ΚΑΝΟΝΙΣΤΙΚΕΣ ΔΙΟΙΚΗΤΙΚΕΣ ΠΡΑΞΕΙΣ
Αριθμός 5490
Αριθμός 5490
Δευτέρα, 22 Μαρτίου 2021
Δευτέρα, 22 Μαρτίου 2021
921
921
Αριθμός 129
ΟΙ ΠΕΡΙ ΤΩΝ ΕΚΤΑΚΤΩΝ ΜΕΤΡΩΝ ΠΟΥ ΛΑΜΒΑΝΟΝΤΑΙ ΑΠΟ ΤΟ ΥΠΟΥΡΓΕΙΟ ΕΡΓΑΣΙΑΣ, ΠΡΟΝΟΙΑΣ ΚΑΙ ΚΟΙΝΩΝΙΚΩΝ ΑΣΦΑΛΙΣΕΩΝ ΓΙΑ ΤΗΝ ΑΝΤΙΜΕΤΩΠΙΣΗ ΤΗΣ ΠΑΝΔΗΜΙΑΣ ΤΟΥ ΙΟΥ ΟΘΫΌ 19 ΝΟΜΟΙ ΤΟΥ 2020
Απόφαση δυνάμει των άρθρων 3, 4, 7, 8, 9, 10, 11 και 12
Η Υπουργός Εργασίας, Πρόνοιας και Κοινωνικών Ασφαλίσεων, ασκώντας τις εξουσίες που της παρέχονται από τα άρθρα 3, 4, 7, 8, 9, 10, 11 και 12 των περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμων του 2020 με την παρούσα Απόφαση εκδίδει τους ακόλουθους κανονισμούς:
	•	Η παρούσα Απόφαση θα αναφέρεται ως η περί Παράτασης της υποβολής αίτησης αυτοτελώς εργαζομένων για καταβολή εισφορών πάνω σε πραγματικές αποδοχές χαμηλότερες από το κατώτατο ποσό ασφαλιστέων αποδοχών της επαγγελματικής τους κατηγορίας και η περί Παράτασης της Προθεσμίας Καταβολής Εισφορών Αυτοτελώς Εργαζομένων στο Ταμείο Κοινωνικών Ασφαλίσεων Απόφαση (Αρ. 105) του 2021.
	•	Στο πλαίσιο των περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμων του 2020 και με στόχο τη στήριξη των αυτοτελώς εργαζομένων προσώπων, αποφασίζονται τα ακόλουθα:
(α) Η προθεσμία που καθορίζεται βάσει του Κανονισμού 17 της Κ.Δ.Π. 289/2010 για την υποβολή αίτησης για καταβολή εισφορών αυτοτελώς εργαζομένων για το πρώτο τρίμηνο του 2021 πάνω σε πραγματικές αποδοχές χαμηλότερες από το κατώτατο ποσό των αποδοχών της επαγγελματικής τους κατηγορίας επεκτείνεται μέχρι τις 29 Απριλίου 2021.
(β) Οι εισφορές στο Ταμείο Κοινωνικών Ασφαλίσεων που καταβάλλονται δυνάμει των περί Κοινωνικών Ασφαλίσεων Νόμων και των περί του Γενικού Συστήματος Υγείας Νόμων, που αφορούν εισφορές επί των ασφαλιστέων αποδοχών των αυτοτελώς εργαζομένων για το πρώτο τρίμηνο 2021 και είναι καταβλητέες μέχρι και τις 10 Μαΐου 2021 με βάση τις διατάξεις των πιο πάνω Νόμων, δύνανται να καταβάλλονται μέχρι και τις 10 Ιουνίου 2021 και η προθεσμία για καταβολή τους επεκτείνεται μέχρι την ημερομηνία αυτή.
(γ) Οι εισφορές στο Ταμείο Κοινωνικών Ασφαλίσεων και στο Ταμείο Ασφάλισης Υγείας που ορίζονται στην παράγραφο (β) ανωτέρω δεν καθίστανται ληξιπρόθεσμες μέχρι τις 10 Ιουνίου 2021 και κανένα πρόσθετο τέλος ή επιβάρυνση που επιβάλλεται δυνάμει των περί Κοινωνικών Ασφαλίσεων Νόμων και των περί του Γενικού Συστήματος Υγείας Νόμων δεν επιβάλλεται μέχρι και τις 10 Ιουνίου 2021.
(δ) Σε περίπτωση που οι εισφορές που αναφέρονται στην παράγραφο (γ) ανωτέρω δεν καταβληθούν μέχρι και τις 10 Ιουνίου 2021, τότε καθίστανται ληξιπρόθεσμες και οι διατάξεις των οικείων Νόμων που προβλέπουν για την επιβολή πρόσθετου τέλους για ληξιπρόθεσμες εισφορές εφαρμόζονται από τις 11 Ιουνίου 2021.
	•	Η παρούσα Απόφαση τίθεται σε ισχύ με τη δημοσίευσή της στην Επίσημη Εφημερίδα της Δημοκρατίας.
Έγινε την 22α Μαρτίου 2021.
ΓΕΩΡΓΙΑ ΑΙΜΙΛΙΑΝΙΔΟΥ, Υπουργός Εργασίας, Πρόνοιας και Κοινωνικών Ασφαλίσεων
Τυπώθηκε στο Τυπογραφείο της Κυπριακής Δημοκρατίας
1445 Λευκωσία, Τηλ.: 22405824, Φαξ: 22303175 - www.mof.gov.cy/gpo Αντίτυπα της Επίσημης Εφημερίδας πωλούνται προς €2,00 το καθένα.
