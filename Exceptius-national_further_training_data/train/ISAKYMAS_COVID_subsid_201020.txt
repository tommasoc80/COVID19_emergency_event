


LIETUVOS RESPUBLIKOS
SOCIALINĖS APSAUGOS IR DARBO MINISTRAS

ĮSAKYMAS 
DĖL LIETUVOS RESPUBLIKOS SOCIALINĖS APSAUGOS IR DARBO MINISTRO 
2020 M. BIRŽELIO 3 D. ĮSAKYMO NR. A1-494 „DĖL PAGALBOS NEVYRIAUSYBINĖMS ORGANIZACIJOMS, NUKENTĖJUSIOMS NUO KORONAVIRUSO COVID-19 SUKELTŲ PASEKMIŲ, SUBSIDIJOMIS TEIKIMO APRAŠO PATVIRTINIMO“ PAKEITIMO


2020 m.  spalio 21 d.  Nr. A1-1011
Vilnius

Pakeičiu Pagalbos nevyriausybinėms organizacijoms, nukentėjusioms nuo koronaviruso COVID-19 sukeltų pasekmių, subsidijomis teikimo aprašą, patvirtintą Lietuvos Respublikos socialinės apsaugos ir darbo ministro 2020 m. birželio 3 d. įsakymu Nr. A1-494 „Dėl pagalbos nevyriausybinėms organizacijoms, nukentėjusioms nuo koronaviruso COVID-19 sukeltų pasekmių, subsidijomis teikimo aprašo patvirtinimo“:
1.	Pakeičiu 7 punktą ir jį išdėstau taip:
„7. Iš Pagalbos priemonei įgyvendinti numatytų valstybės biudžeto lėšų:
7.1. ne mažiau nei 300 000 (trys šimtai tūkstančių) Eur turi būti skiriama subsidijoms toms NVO, kurių praėjusių metų pajamos buvo nuo 1 000 (vieno tūkstančio) Eur iki 30 000 (trisdešimties tūkstančių) Eur; 
7.2.	ne mažiau nei 300 000 (trys šimtai tūkstančių) Eur turi būti skiriama subsidijoms toms NVO, kurių praėjusių metų pajamos buvo didesnės nei 30 000 (trisdešimt tūkstančių) Eur;
7.3. ne mažiau nei 300 000 (trys šimtai tūkstančių) Eur turi būti skiriama subsidijoms toms NVO, kurių praėjusių metų pajamos buvo didesnės nei 60 000 (šešiasdešimt tūkstančių) Eur.“
2.	Pakeičiu 9.3.4 papunktį ir jį išdėstau taip:
„9.3.4. patyrė ir (ar) patiria darbo užmokesčio išlaidų (dėl koronaviruso COVID-19 sukeltų pasekmių išaugus socialinių paslaugų poreikiui, darbo krūviui ar pasikeitus teikiamų paslaugų pobūdžiui) arba“.
3.	Pakeičiu 10 punktą ir jį išdėstau taip:
„10. NVO, kurios praėjusių metų pajamos yra:
10.1.	didesnės nei 1 000 (vienas tūkstantis) Eur, bet ne didesnės nei 30 000 (trisdešimt tūkstančių) Eur, mažiausia galima skirti subsidija – 500 (penki šimtai) Eur, didžiausia galima skirti subsidija – 1 000 (vienas tūkstantis) Eur; 
10.2.	didesnės nei 30 000 (trisdešimt tūkstančių) Eur, mažiausia galima skirti subsidija – 1 001 (vienas tūkstantis vienas) Eur, didžiausia galima skirti subsidija – 5 000 (penki tūkstančiai) Eur;
10.3. didesnės nei 60 000 (šešiasdešimt tūkstančių) Eur, didžiausia galima skirti subsidija – 10 000 (dešimt tūkstančių) Eur.“
4.	Papildau 13.21 papunkčiu:
„13.21. padengti dalį darbuotojų darbo užmokesčio dėl padidėjusio darbo krūvio, išaugus socialinių paslaugų poreikiui;“.
5.	Pakeičiu 16 punktą ir jį išdėstau taip:
„16. Viena NVO gali pateikti tik vieną paraišką subsidijai gauti, išskyrus:
16.1. NVO, atitinkančias Aprašo 10.2 papunkčio reikalavimus. Vienai NVO iš šios Pagalbos priemonės skiriama subsidija negali viršyti didžiausios 5 000 (penkių tūkstančių) Eur sumos;
16.2. NVO, atitinkančias Aprašo 10.3 papunkčio reikalavimus. Vienai NVO, atitinkančiai Aprašo 10.3 papunkčio reikalavimus, iš šios Pagalbos priemonės skiriama subsidija negali viršyti didžiausios 10 000 (dešimties tūkstančių) Eur sumos.“
6.	Papildau 161 punktu:
„161. Paraiška, kuriai Ministerijos kanclerio potvarkiu yra patvirtintas finansavimas, prilyginama finansiniam įsipareigojimui dėl subsidijos skyrimo.“
7.	Pakeičiu 18.2 papunktį ir jį išdėstau taip:
„18.2. jeigu socialines paslaugas NVO teikia savo lėšomis, ji turi kreiptis į Nacionalinę NVO koaliciją el. paštu nvokoalicija@nisc.lt nurodydama, kuriai nacionalinei skėtinei NVO ji priklauso, kokias socialines paslaugas kuriai tikslinei grupei ji teikia, ir prašyti pateikti rekomendaciją (ji turi būti pridedama prie Paraiškos);“.
8.	Pakeičiu 18.3 papunktį ir jį išdėstau taip:
„18.3. jeigu prašoma subsidijos suma yra nuo 500 (penkių šimtų) Eur iki 1 000 (vieno tūkstančio) Eur, – NVO vadovo ar jo įgalioto asmens pasirašytos finansinės ataskaitos, patvirtinančios, kad pareiškėjo praėjusių finansinių metų pajamos buvo didesnės nei 1 000 (vienas tūkstantis) Eur, kopiją;“.
9.	Pakeičiu 18.4.1 papunktį ir jį išdėstau taip:
„18.4.1. NVO vadovo ar jo įgalioto asmens pasirašytos finansinės ataskaitos, patvirtinančios, kad pareiškėjo praėjusių finansinių metų pajamos buvo didesnės nei 30 000 (trisdešimt tūkstančių) Eur, kopiją;“.
10.	Papildau 18.4.11 papunkčiu:
„18.4.11. NVO vadovo ar jo įgalioto asmens pasirašytos finansinės ataskaitos, patvirtinančios, kad pareiškėjo praėjusių finansinių metų pajamos buvo didesnės nei 60 000 (šešiasdešimt tūkstančių) Eur, kopiją;“. 
11.	Pakeičiu 23 punktą ir jį išdėstau taip:
„23. Nustačius, kad tas pats pareiškėjas pateikė kelias paraiškas, vertinama tik pirmoji pateikta paraiška (išskyrus Aprašo 16 ir 26 punktuose numatytas išimtis).“



Socialinės apsaugos ir darbo ministras				Linas Kukuraitis


