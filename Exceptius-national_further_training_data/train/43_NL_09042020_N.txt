Regeling van het College voor Toetsen en Examens van 6 april 2020, nummer CvTE- 20.00881, houdende wijziging van het Besluit Tijdvakken centrale examinering mbo, studiejaar 2019–2020 en het Besluit Tijdvakken centrale examinering mbo, studiejaar 2020–2021 in verband met de uitbreiding van het laatste tijdvak van studiejaar 2019–2020 en het eerste van studiejaar 2020–2021
Het College voor Toetsen en Examens,

Gelet op artikel 6, derde lid, van het Examen- en kwalificatiebesluit beroepsopleidingen WEB,

Gezien de instemming van de Minister van Onderwijs, Cultuur en Wetenschap, gegeven op 3 april 2020, kenmerk 23960024;

Besluit:

ARTIKEL I
Bijlage 1 bij het Besluit Tijdvakken centrale examinering mbo, studiejaar 2019–2020 wordt als volgt gewijzigd:

De tabel met opschrift ‘Periode 5 (11 mei 2020 t/m 28 jun. 2020)’ komt te luiden:

Periode 5 (maandag 20 april 2020 t/m vrijdag 10 juli 2020)
Week 17

Week 18

Week 19

Week 20

Week 21

Week 22

Week 23

Week 24

Week 25

Week 26

Week 27

Week 28

NL 2F - NL 3F - Rek 2F - Rek 3F - Eng B1

 	 	 	 	 	
Eng B2

 	
Rek 2A / 2AER/ 2ER/ 3ER

ARTIKEL II
Bijlage 1 bij het Besluit Tijdvakken centrale examinering mbo, studiejaar 2020–2021 wordt als volgt gewijzigd:

De tabel met opschrift ‘Periode 1 (14 september 2020 tot en met 18 september 2020)’ komt te luiden:

Periode 1 (dinsdag 25 augustus 2020 t/m vrijdag 18 september 2020)
Week 35

Week 36

Week 37

Week 38

NL 2F - NL 3F - Rek 2F - Rek 3F - Eng B1

Rek 2A / 2AER/ 2ER/ 3ER

ARTIKEL III
Artikel I treedt in werking met ingang van de dag na publicatie ervan in de Staatscourant.

Artikel II treedt in werking met ingang van 1 augustus 2020.

Deze regeling zal met de toelichting in de Staatscourant worden geplaatst.

Het College voor Toetsen en Examens, de voorzitter,
P.J.J. Hendrikse

TOELICHTINGAlgemeen
Het College voor Toetsen en Examens stelt steeds jaarlijks voor het begin van het studiejaar de tijdvakken vast waarin centrale examinering kan plaatsvinden. Voor de afname worden door het College jaarlijks vijf periode aangewezen. Voor de daarop volgende periodes geldt dat de examens gedurende een langere periode zijn in te plannen en af te nemen door de instellingen. De instelling plant binnen de vastgestelde periodes naar eigen inzicht een rooster voor afname van het desbetreffende examen.

In het overzicht van de tijdvakken wordt per periode aangegeven wanneer welke examens worden afgenomen. Per periode zijn verschillende varianten van het examen in omloop. De periodes worden ook op examenbladmbo.nl gepubliceerd. Met deze wijziging wordt ingespeeld op de crisismaatregelen als gevolg van het coronavirus. Het Besluit Tijdvakken centrale examinering mbo, studiejaar 2020–2021 is reeds op 15 april 2019 vastgesteld (Staatscourant 2019, 28699).

ArtikelsgewijsArtikel I en II
In het studiejaar 2019–2020 is Nederland overvallen door virus COVID-19, of Corona. De rijksoverheid heeft maatregelen genomen om de verspreiding van het virus te beperken en uiteindelijk een halt toe te roepen. Maatregelen houden onder meer in dat de scholen in beginsel gesloten zijn, behoudens voor het afnemen van examens. Het is in het belang van de volksgezondheid, waaronder begrepen de gezondheid van degene die een kwetsbare gezondheid hebben, maar ook die van deelnemers, ouders en onderwijsprofessionals, dat deze regels worden nageleefd. Het onderwijsveld en de minister van Onderwijs, Cultuur en Wetenschap hebben naar aanleiding van deze ontwikkelingen gevraagd de komende reeds aangewezen tijdvakken voor het afnemen van centrale examens in het mbo uit te breiden.

Met deze wijziging stelt het College voor Toetsen en Examens het laatste aangewezen tijdvak (P5) voor het studiejaar 2019–2020 en het eerste (P1) van het studiejaar 2020–2021 gewijzigd vast, om de instellingen in staat te stellen de examens onder verantwoorde omstandigheden af te nemen. De extra tijd voor de voorbereiding van de examens stelt de deelnemers in staat zich ook in deze bijzondere omstandigheden goed voor te bereiden.

Het College voor Toetsen en Examens, de voorzitter,
P.J.J. Hendrikse