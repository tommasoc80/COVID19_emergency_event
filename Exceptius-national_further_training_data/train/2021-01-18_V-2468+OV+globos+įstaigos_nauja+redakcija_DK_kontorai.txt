
LIETUVOS RESPUBLIKOS SVEIKATOS APSAUGOS MINISTRAS,
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. LAPKRIČIO 4 d. SPRENDIMO NR. V-2468 „DĖL COVID-19 ligos (koronaviruso infekcijos) valdymO stacionariose socialinės globos įstaigose“ PAKEITIMO

2021 m. sausio 19 d. Nr. V-101
Vilnius


P a k e i č i u Lietuvos Respublikos sveikatos apsaugos ministro, valstybės lygio ekstremaliosios situacijos valstybės operacijų vadovo 2020 m. lapkričio 4 d. sprendimą Nr. V-2468 „Dėl COVID-19 ligos (koronaviruso infekcijos) valdymo stacionariose socialinės globos įstaigose“ ir jį išdėstau nauja redakcija:

„LIETUVOS RESPUBLIKOS SVEIKATOS APSAUGOS MINISTRAS, 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL COVID-19 ligos (koronaviruso infekcijos) valdymO stacionariose socialinės globos įstaigose

Vadovaudamasis Lietuvos Respublikos civilinės saugos įstatymo 14 straipsnio 9 punktu, 15 straipsnio 2 dalies 4 punktu, Lietuvos Respublikos žmonių užkrečiamųjų ligų profilaktikos ir kontrolės įstatymo 8 straipsniu, 9 straipsniu, 22 straipsnio 2 dalimi ir 26 straipsniu, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Vyriausybės 2020 m. gruodžio 16 d. nutarimu Nr. 1419 „Dėl valstybės lygio ekstremaliosios situacijos valstybės operacijų vadovo paskyrimo“ ir siekdamas užtikrinti tinkamą COVID-19 ligos (koronaviruso infekcijos) (toliau – COVID-19) plitimo valdymą stacionariose socialinės globos įstaigose bei nustatyti rekomendacijas dėl būtinų veiksmų, socialinės globos įstaigoje gyventojui nustačius COVID-19, n u s p r e n d ž i u:
1.	Į p a r e i g o t i savivaldybių administracijų direktorius užtikrinti, kad savivaldybės teritorijoje esančioje stacionarioje socialinės globos įstaigoje (toliau – SGĮ), nepaisant jos pavaldumo, teikiančioje ilgalaikės (trumpalaikės) socialinės globos paslaugas, gyvenančiam asmeniui (toliau – gyventojas) nustačius COVID-19:
1.1.	gyventojui, sergančiam lengva ar vidutine COVID-19 forma šeimos medicinos paslaugas teikiančio gydytojo ir slaugytojo konsultacijos būtų teikiamos pagal sudarytą paciento gydymo ir stebėsenos planą;
1.2.	lengva ar vidutine COVID-19 forma sergantys gyventojai būtų apgyvendinti patalpose, atskirtose nuo šia liga nesergančių gyventojų;
1.3.	lengva ar vidutine COVID-19 forma sergančių asmenų priežiūrai būtų skiriama atskira darbuotojų komanda;
1.4.	lengva ar vidutine COVID-19 forma sergančių asmenų priežiūrai būtų naudojamos asmeninės apsaugos priemonės (toliau – AAP), atitinkančios IV saugumo lygį, nustatytą Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 7 d. sprendimu Nr. V-754 „Dėl asmeninės apsaugos priemonių naudojimo asmens sveikatos priežiūros įstaigose pagal saugumo lygius“;
1.5.	sunkia ar kritiškai sunkia COVID-19 formomis sergantis gyventojas šeimos medicinos paslaugas teikiančio gydytojo siuntimu nedelsiant būtų hospitalizuojamas į tos savivaldybės teritorijoje esančią rajono ar pagrindinę asmens sveikatos priežiūros įstaigą (toliau – ASPĮ), ar organizuojančią ASPĮ. Nesant galimybės susisiekti su gyventoją gydančiu šeimos medicinos paslaugas teikiančiu gydytoju, nedelsiant kviečiama greitoji medicinos pagalba;
1.6.	būtų sukviečiamas savivaldybės, kurios teritorijoje yra stacionarioji SGĮ, ekstremalių situacijų operacijų centro (toliau – ESOC) posėdis, kuriame dalyvautų stacionarios SGĮ vadovas, Nacionalinio visuomenės sveikatos centro prie Sveikatos apsaugos ministerijos teritorinio padalinio, pirminės asmens sveikatos priežiūros įstaigos, prie kurios prirašyti SGĮ gyventojai, vadovas, Socialinių paslaugų priežiūros departamento prie Socialinės apsaugos ir darbo ministerijos atstovai. Jeigu stacionarioje SGĮ lengva ar vidutine COVID-19 forma tuo pačiu metu serga daugiau nei 5 gyventojai, į ESOC posėdį kviečiami savivaldybės teritorijoje esančių ASPĮ atstovai. ESOC posėdžio metu būtų:
1.6.1.	įvertinamas užsikrėtimo COVID-19 infekcija mastas stacionarioje SGĮ ir galimybės didinti gyventojų bei darbuotojų tikslinio testavimo apimtis, pasitelkiant stacionarios SGĮ personalą (tuo atveju, jei stacionarioji SGĮ turi įstaigos asmens sveikatos priežiūros licenciją teikti asmens sveikatos priežiūros paslaugas); 
1.6.2.	įvertinamos stacionarioje SGĮ taikomos infekcijų kontrolės priemonės, skirtos riboti COVID-19 plitimą, teikiamos rekomendacijos dėl papildomų priemonių taikymo ir aptariamos pagalbos galimybės;
1.6.3.	įvertinamos stacionarioje SGĮ turimos AAP atsargos ir galimybė jų įsigyti papildomai, siekiant sukaupti 1 mėnesio rezervą;
1.6.4.	 atsižvelgiant į stacionarios SGĮ infrastruktūros ypatumus, būtų įvertinama galimybė apgyvendinti  lengva ar vidutine COVID-19 forma sergančius gyventojus atskirai nuo sveikų gyventojų, o nesant tokios galimybės, ESOC turėtų spręsti dėl galimybės lengva ar vidutine COVID-19 forma sergančius gyventojus perkelti į kitą savivaldybės teritorijoje esančią naudojamą ar galimą panaudoti infrastruktūrą;
1.6.5.	 būtų įvertinamos kitų paslaugų, būtinų nepertraukiamai stacionarios SGĮ veiklai užtikrinti, galimybės (pvz., maitinimo, skalbimo ir pan.);
1.6.6.	 būtų įvertinami stacionarios SGĮ turimi žmogiškieji ištekliai, būtini socialinėms bei asmens sveikatos priežiūros paslaugoms teikti:
1.6.6.1.	esant asmens sveikatos priežiūros personalo trūkumui ESOC spręstų, dėl pagalbos pasitelkimo iš pirminės ASPĮ, prie kurios prirašyti stacionarios SGĮ gyventojai, kitų savivaldybės teritorijoje esančių pirminės ASPĮ ar kitų savivaldybės teritorijoje veikiančių socialinės globos įstaigų, turinčių įstaigos asmens sveikatos priežiūros licenciją teikti asmens sveikatos priežiūros paslaugas;
1.6.6.2.	esant socialinių paslaugų srities personalo trūkumui, ESOC organizuotų, kad būtų pasitelkiama pagalba iš kitų savivaldybės teritorijoje veikiančių socialinių paslaugų įstaigų, nevyriausybinių organizacijų, Užimtumo tarnyboje prie Lietuvos Respublikos socialinės apsaugos ir darbo ministerijos registruotų atitinkamą kvalifikaciją turinčių asmenų;
1.6.6.3.	esant personalo kitoms pagalbinėms funkcijoms atlikti trūkumui, ESOC organizuotų, kad būtų pasitelkiama pagalba iš nevyriausybinių organizacijų, kitų savivaldybės teritorijoje viešąsias paslaugas teikiančių įstaigų, Užimtumo tarnyboje prie Lietuvos Respublikos socialinės apsaugos ir darbo ministerijos registruotų darbo ieškančių asmenų, savanorių arba būtų įvertinama galimybė šių pagalbinių funkcijų atlikimą užtikrinti per paslaugų teikimo sutartis.
2.	P a v e s t i  savivaldybės administracijų direktoriams kartu su kitomis rajone veikiančiomis socialines ar sveikatos priežiūros paslaugas teikiančiomis įstaigomis sudaryti slaugytojų, slaugytojų padėjėjų, socialinių darbuotojų ir socialinių darbuotojų padėjėjų rezervo sąrašus, kuris galėtų būtų pasitelkiamas siekiant užtikrinti  socialinių bei asmens sveikatos priežiūros paslaugų teikimo tęstinumą stacionariose SGĮ.“



Sveikatos apsaugos ministras, valstybės lygio
ekstremaliosios situacijos valstybės operacijų vadovas 		 Arūnas Dulkys
