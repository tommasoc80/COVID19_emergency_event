Förordning
om ändring i förordningen (2020:193) om statsbidrag till 
regioner och kommuner för att ekonomiskt stödja 
verksamheter inom hälso- och sjukvård respektive 
socialtjänst till följd av sjukdomen covid-19
Utfärdad den 11 februari 2021
Regeringen föreskriver att 5 och 8 §§ förordningen (2020:193) om statsbidrag till regioner och kommuner för att ekonomiskt stödja verksamheter 
inom hälso- och sjukvård respektive socialtjänst till följd av sjukdomen 
covid-19 ska ha följande lydelse.
5 §
1
 Socialstyrelsen prövar frågor om statsbidrag enligt denna förordning. 
Ansökan om bidrag ska ha kommit in till Socialstyrelsen senast den 
31 augusti respektive den 30 november 2020. Ansökan om bidrag för sådana 
kostnader som har uppkommit till och med december 2020 ska dock ha 
kommit in till myndigheten senast den 30 april 2021.
Ansökan ska innehålla uppgift om sökt belopp och de uppgifter i övrigt 
som Socialstyrelsen behöver för att kunna pröva ansökan. 
Om sökanden inte skyndsamt följer en uppmaning att komplettera 
ansökan får Socialstyrelsen pröva ansökan i befintligt skick.
8 §
2
 Den som beviljas statsbidrag ska vid den tidpunkt som anges i beslutet 
lämna en kortfattad ekonomisk redovisning till Socialstyrelsen av det beviljade statsbidraget och en sammanfattande redogörelse för hur det har 
använts. 
Socialstyrelsen ska lämna en samlad redovisning till regeringen av de 
statsbidrag som har betalats ut enligt denna förordning. Redovisningen ska 
lämnas
1. den 30 juni 2021 för bidrag som har betalats ut till och med den
30 november 2020, och
2. den 20 december 2021 för bidrag som har betalats ut från och med den
1 december 2020.
Av redovisningen ska det framgå vilka regioner och kommuner som har 
fått statsbidrag och med hur stort belopp. Vidare ska redovisningen innehålla 
en sammanfattande redogörelse för hur statsbidragen har använts.
Denna förordning träder i kraft den 16 mars 2021.
På regeringens vägnar SFS 2021:92
LENA HALLENGREN
Lars Hedengran
(Socialdepartementet)