Förordning
om ändring i förordningen (2020:711) om undantag från 
vissa bestämmelser om sjukpenning med anledning av 
sjukdomen covid-19
Utfärdad den 4 februari 2021
Regeringen föreskriver i fråga om förordningen (2020:711) om undantag 
från vissa bestämmelser om sjukpenning med anledning av sjukdomen 
covid-19
dels att 2 § ska ha följande lydelse, 
dels att det ska införas en ny paragraf, 3 §, av följande lydelse.
2 § I stället för vad som anges i 27 kap. 48 § socialförsäkringsbalken ska 
den försäkrades arbetsförmåga bedömas enligt 46 och 47 §§ samma kapitel.
3 § Om den försäkrades vård eller rehabilitering har försenats på grund av 
effekter av sjukdomen covid-19 och han eller hon med stor sannolikhet kan 
förväntas återgå i sitt vanliga arbete i samma omfattning som före sjukfallet 
när vården eller rehabiliteringen har slutförts, gäller inte bestämmelserna om 
bedömning av arbetsförmågans nedsättning i 27 kap. 49 § socialförsäkringsbalken. För en försäkrad som är arbetstagare ska annat tillgängligt arbete hos 
arbetsgivaren likställas med den försäkrades vanliga arbete.
För tid efter det att vården eller rehabiliteringen har slutförts gäller dock 
27 kap. 49 § socialförsäkringsbalken.
En försening av vård eller rehabilitering ska anses vara orsakad av 
effekter av sjukdomen covid-19, om inte utredningen i ärendet visar något 
annat.
1. Denna förordning träder i kraft den 8 februari 2021.
2. De nya bestämmelserna i 2 och 3 §§ ska dock tillämpas på sjukpenning
som avser tid från och med den 21 december 2020.
3. För sjukpenning som avser tid före den 21 december 2020 gäller 2 § i
den äldre lydelsen.
På regeringens vägnar
ARDALAN SHEKARABI
Kjell Rempler
(Socialdepartementet)
