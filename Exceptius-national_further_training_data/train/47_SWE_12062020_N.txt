Förordning
om ändring i förordningen (2020:439) om statsbidrag 
med anledning av covid-19 till vissa organisationer som 
bedriver verksamhet som riktar sig till människor i 
socialt särskilt utsatta situationer
Utfärdad den 11 juni 2020
Regeringen föreskriver att 3 § förordningen (2020:439) om statsbidrag med 
anledning av covid-19 till vissa organisationer som bedriver verksamhet som
riktar sig till människor i socialt särskilt utsatta situationer ska ha följande 
lydelse.
3 § Statsbidrag får lämnas till ideella föreningar som
1. bedriver och under minst två år har bedrivit sådan verksamhet som
anges i 1 §, 
2. bedriver riksomfattande verksamhet som stöder lokala eller regionala
organisationer (riksorganisationer) eller bedriver verksamhet som är av nationellt intresse (riksintresse), 
3. är demokratiskt uppbyggda,
4. i sin verksamhet respekterar demokratins idéer, inklusive jämställdhet
och förbud mot diskriminering, och 
5. kan dokumentera sin verksamhet genom fastställda verksamhets- och
revisionsberättelser. 
Statsbidrag får även lämnas till sådana trossamfund som med stöd av 16 § 
lagen (1998:1593) om trossamfund har rätt till statlig hjälp med att 
bestämma, debitera, redovisa och ta in avgifter och sådana trossamfund, samverkansorgan eller församlingar som anges i 3 § förordningen (1999:974) 
om statsbidrag till trossamfund. Statsbidrag får endast lämnas till trossamfund, samverkansorgan och församlingar som uppfyller förutsättningarna i 
första stycket 1, 2 och 5. 
Bidraget får inte användas för verksamhet som bedrivs på uppdrag av en 
kommun eller för ekonomisk verksamhet som bedrivs av den egna organisationen. Bidragsmottagaren får samordna insatser inom organisationen så 
att medel kommer regionala och lokala verksamheter till del.
Denna förordning träder i kraft den 14 juni 2020. 
På regeringens vägnar
AMANDA LIND
Helena Swenzén
(Kulturdepartementet)