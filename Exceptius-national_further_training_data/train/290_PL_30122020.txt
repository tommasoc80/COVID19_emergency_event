DZIENNIK USTAW
RZECZYPOSPOLITEJ POLSKIEJ
Warszawa, dnia 30 grudnia 2020 r.
Poz. 2430
ROZPORZĄDZENIE RADY MINISTRÓW z dnia 30 grudnia 2020 r.
zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii
Na podstawie art. 46a i art. 46b pkt 1–6 i 8–13 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2020 r. poz. 1845, 2112 i 2401) zarządza się, co następuje:
§ 1. W rozporządzeniu Rady Ministrów z dnia 21 grudnia 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii (Dz. U. poz. 2316 i 2353) wprowadza się następujące zmiany: 1) w § 2 w ust. 18 wprowadzenie do wyliczenia otrzymuje brzmienie:
„Do dnia 17 stycznia 2021 r. obowiązek odbycia kwarantanny, o której mowa w przepisach wydanych na podstawie art. 34 ust. 5 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi, trwającej 10 dni, licząc od dnia następującego po przekroczeniu granicy państwowej Rzeczypospolitej Polskiej, dotyczy także osób przekraczających granicę państwową, stanowiącą granicę wewnętrzną w rozumieniu art. 2 pkt 1 rozporządzenia Parlamentu Europejskiego i Rady (UE) 2016/399 z dnia 9 marca 2016 r. w sprawie unijnego kodeksu zasad regulujących przepływ osób przez granice (kodeks graniczny Schengen):”; 2) w § 3 w ust. 2 po pkt 16 kropkę zastępuje się średnikiem i dodaje się pkt 17 w brzmieniu: „17) w celu przejazdu przez terytorium Rzeczypospolitej Polskiej do miejsca zamieszkania lub pobytu przez obywa-
teli państw członkowskich Unii Europejskiej, państw członkowskich Europejskiego Porozumienia o Wolnym Handlu (EFTA) – stron umowy o Europejskim Obszarze Gospodarczym lub Konfederacji Szwajcarskiej oraz ich małżonków i dzieci.”; 3) w § 10: a) w ust. 2: – pkt 23 otrzymuje brzmienie:
„23) dla osób bezpośrednio zaangażowanych w przygotowanie treści wykorzystywanych przez jednostki publicznej radiofonii i telewizji oraz nadawców posiadających koncesję, o której mowa w art. 33 ust. 1 ustawy z dnia 29 grudnia 1992 r. o radiofonii i telewizji (Dz. U. z 2020 r. poz. 805), w związku z wykonywaniem zadań zawodowych lub działalności gospodarczej związanej z przygotowaniem treści wykorzystywanych przez te jednostki lub nadawców;”,
– w pkt 25 kropkę zastępuje się średnikiem i dodaje się pkt 26 w brzmieniu: „26) dla gości będących kontrolerami Najwyższej Izby Kontroli, w związku z wykonywaniem przez nich zadań zawodowych.”,
b) w ust. 3: – pkt 2 otrzymuje brzmienie: „2) okoliczności, o której mowa w ust. 2 pkt 3–9, 17 i 23, jest dokument wystawiony przez pracodawcę osoby, o której mowa w ust. 2 pkt 3–9, 17 i 23, lub umowa z jednostką publicznej radiofonii i telewizji

Dziennik Ustaw

– 2 –

Poz. 2430

lub z nadawcą posiadającym koncesję, o której mowa w art. 33 ust. 1 ustawy z dnia 29 grudnia 1992 r. o radiofonii i telewizji, lub dokument wystawiony przez tę jednostkę lub nadawcę;”,
– pkt 4 otrzymuje brzmienie: „4) wykonywania zadań służbowych i zawodowych, o których mowa w ust. 2 pkt 11, 18 i 26, jest legitymacja służbowa;”.
§ 2. Rozporządzenie wchodzi w życie z dniem 30 grudnia 2020 r.

Prezes Rady Ministrów: M. Morawiecki

