

LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
DĖL ŽEMĖS ŪKIO MINISTRO 2020 M. LIEPOS 3 D. ĮSAKYMO NR. 3D-502 „DĖL LAIKINOSIOS VALSTYBĖS PAGALBOS PIENO GAMINTOJAMS, SUSIDURIANTIEMS SU EKONOMINIAIS SUNKUMAIS DĖL COVID-19 VIRUSO PROTRŪKIO, DYDŽIO UŽ PIENINĘ KARVĘ PATVIRTINIMO“ PAKEITIMO

2020 m. rugsėjo 22 d. Nr. 3D-653
Vilnius


P a k e i č i u Lietuvos Respublikos žemės ūkio ministro 2020 m. liepos 3 d. įsakymą Nr. 3D-502 „Dėl laikinosios valstybės pagalbos pieno gamintojams, susiduriantiems su ekonominiais sunkumais dėl Covid-19 viruso protrūkio, dydžio už pieninę karvę patvirtinimo” ir jį išdėstau taip:
„Vadovaudamasis 2020 m. birželio 5 d. Europos Komisijos sprendimu Nr. C ((2020) 3896) Lietuvai dėl laikinosios valstybės pagalbos galvijų laikytojams ir pieno gamintojams, susiduriantiems su ekonominiais sunkumais dėl Covid-19 viruso protrūkio, patvirtinimo, 2020 m. rugpjūčio 20 d. Europos Komisijos sprendimu Nr. (C (2020) 5828) „Dėl 2020 m. birželio 5 d. Europos Komisijos sprendimu Nr. (C (2020) 3896) Lietuvai dėl laikinosios valstybės pagalbos galvijų laikytojams ir pieno gamintojams, susiduriantiems su ekonominiais sunkumais dėl Covid-19 viruso protrūkio, patvirtinimo“ pakeitimo“ bei atsižvelgdamas į Laikinosios valstybės pagalbos pieno gamintojams, susiduriantiems su ekonominiais sunkumais dėl Covid-19 viruso protrūkio, administravimo taisyklių, patvirtintų Lietuvos Respublikos žemės ūkio ministro 2020 m. birželio 9 d. įsakymu  Nr. 3D-427 „Dėl Laikinosios valstybės pagalbos pieno gamintojams, susiduriantiems su ekonominiais sunkumais dėl Covid-19 viruso protrūkio, administravimo taisyklių patvirtinimo“ (toliau – Taisyklės), 5 punktą,
n u s t a t a u, kad laikinosios valstybės pagalbos pieno gamintojams, susiduriantiems su ekonominiais sunkumais dėl Covid-19 viruso protrūkio, dydis:
1. dėl pagalbos pagal Taisyklių 4.1 papunktį – 77,80 Eur už pieninę karvę;
2. dėl pagalbos pagal Taisyklių 4.2 papunktį – 88 Eur už pieninę karvę.“



Aplinkos ministras,
pavaduojantis žemės ūkio ministrą			                                               Kęstutis Mažeika
