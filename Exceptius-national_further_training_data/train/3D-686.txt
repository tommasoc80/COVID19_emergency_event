



LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
Dėl ŽEMĖS ŪKIO MINISTRO 2020 M. liepos 31 D. ĮSAKYMO NR. 3D-573 „DĖL PARAMOS ĮMONĖMS, VYKDANČIOMS ŽEMĖS ŪKIO PRODUKTŲ PERDIRBIMO VEIKLĄ PAUKŠTIENOS IR KIAUŠINIŲ SEKTORIUOSE IR PATYRUSIOMS NUOSTOLIŲ DĖL COVID-19 LIGOS (KORONAVIRUSO INFEKCIJOS) EPIDEMINĖS SITUACIJOS, TEIKIMO TAISYKLĖS“ PAKEITIMO

2020 m. spalio 9 d. Nr. 3D-686 
Vilnius

P a k e i č i u Paramos įmonėms, vykdančioms žemės ūkio produktų perdirbimo veiklą paukštienos ir kiaušinių sektoriuose ir patyrusioms nuostolių dėl COVID-19 ligos (koronaviruso infekcijos) epideminės situacijos, teikimo taisykles, patvirtintas Lietuvos Respublikos žemės ūkio ministro 2020 m. liepos 31 d. įsakymu Nr. 3D-573 „Dėl Paramos įmonėms, vykdančioms žemės ūkio produktų perdirbimo veiklą paukštienos ir kiaušinių sektoriuose ir patyrusioms nuostolių dėl COVID-19 ligos (koronaviruso infekcijos) epideminės situacijos, teikimo taisyklių patvirtinimo“:
1. Pakeičiu 1 punktą ir jį išdėstau taip:
„1. Paramos įmonėms, vykdančioms žemės ūkio produktų perdirbimo veiklą paukštienos ir kiaušinių sektoriuose ir patyrusioms nuostolių dėl COVID-19 ligos (koronaviruso infekcijos) epideminės situacijos, teikimo taisyklės (toliau – Taisyklės) parengtos vadovaujantis Europos Sąjungos valstybės pagalbos žemės ūkio ir miškininkystės sektoriams ir kaimo vietovėse gairių 2014–2020 m. su paskutiniais pakeitimais, padarytais Komisijos pranešimu Nr. 2018/C 403/06 (toliau – Gairės) II dalies 1 skyriaus 1.2.1.1 skirsniu, 2020 m. spalio 5 d. Europos Komisijos sprendimu C(2020) 6928 final Lietuvai dėl valstybės pagalbos schemos Nr. SA.58574 (2020/N) – „Schemos SA.57508 (2020/N) pakeitimas – Pagalba įmonėms, vykdančioms žemės ūkio produktų perdirbimo veiklą paukštienos ir kiaušinių sektoriuose ir patyrusioms nuostolių dėl COVID-19 pandemijos“, Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrosiomis administravimo taisyklėmis, patvirtintomis Lietuvos Respublikos žemės ūkio ministro 2010 m. lapkričio 8 d. įsakymu Nr. 3D-979 „Dėl Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrųjų administravimo taisyklių patvirtinimo“ (toliau – bendrosios administravimo taisyklės), ir atsižvelgiant į Lietuvos Respublikos Vyriausybės 2020 m. kovo 14 d. nutarimu Nr. 207 „Dėl karantino Lietuvos Respublikos teritorijoje paskelbimo“ paskelbtą karantiną“.
2. Pakeičiu 6 punktą ir jį išdėstau taip:
„6. Būtina sąlyga patirtiems nuostoliams kompensuoti – įmonės pajamų laikotarpiu, už kurį prašoma paramos, palyginti su 2017–2019 m. to paties laikotarpio pajamų vidurkiu, sumažėjimas 10 proc. ir daugiau. Jei įmonė pradėjo veiklą naujai ir neturi visų 2017–2019 m. istorinių duomenų, įmonė pateikia duomenis nuo veiklos įsikūrimo pradžios. Tuo atveju, jei įmonė įsikūrusi naujai ir 2017–2019 m. to paties laikotarpio, už kurį prašo paramos, duomenų neturi, pajamos, gautos laikotarpiu, už kurį prašoma paramos, lyginamos su pajamomis, kurios apskaičiuojamos atsižvelgiant į įmonės vidutines mėnesio pajamas už laikotarpį nuo įmonės įsikūrimo iki 2020 m. kovo 16 d., ir laikotarpio, už kurį prašoma paramos, trukmę.“
3. Pakeičiu 10 punktą ir jį išdėstau taip:
„10. Nuostolių kompensacija yra sumažinama bet kokia kita parama, įskaitant pagal Taisykles gautą paramą, ar lengvatomis (įskaitant draudimo išmokas), gautomis dėl COVID-19 ligos epidemijos ir susijusiomis su tais pačiais nuostoliais.“
4. Pakeičiu 13 punktą ir jį išdėstau taip:
„13. Taisyklių 5.1 ir 5.2 papunkčiuose nurodytoms įmonėms nuostoliai apskaičiuojami kaip sandauga sandėliuojamų produktų kiekio padidėjimo nuostolių kompensavimo laikotarpiu, palyginti su 2017–2019 m. tuo pačiu laikotarpiu, ir skirtumo tarp vidutinių 2017–2019 m. kovo–birželio mėn. atšaldytų ir vidutinių 2020 m. kovo 16 d.–birželio 16 d. laikotarpio užšaldytų tų produktų pardavimo kainų. Apskaičiuojant nuostolius, papildomai įtraukiami nuostoliai, susidarę dėl padidėjusio kiaušinių, perdirbtų į kiaušinių miltelius, kiekio, kurie apskaičiuojami kaip skirtumas tarp negautų pajamų dėl padidėjusio kiaušinių kiekio, nukreipto kiaušinių miltelių gamybai, nuostolių kompensavimo laikotarpiu, palyginti su 2017–2019 m. tuo pačiu laikotarpiu, įvertintų vidutine šviežių supakuotų kiaušinių pardavimo kaina 2017–2019 m. kovo–birželio mėn. laikotarpiu, ir pajamų, gautų pardavus iš to kiekio pagamintus kiaušinių miltelius, įvertinus vidutine kiaušinių miltelių pardavimo kaina 2020 m. kovo 16 d.–birželio 16 d. laikotarpiu.“
5. Pakeičiu 14 punktą ir jį išdėstau taip:
„14. Taisyklių 5.3 papunktyje nurodytoms įmonėms nuostoliai apskaičiuojami kaip sandauga kiaušinių, parduotų pramonei, kiekio padidėjimo nuostolių kompensavimo laikotarpiu, palyginti su 2017–2019 m. tuo pačiu laikotarpiu, ir skirtumo tarp vidutinių 2017–2019 m. kovo–birželio mėn. šviežių supakuotų kiaušinių ir vidutinių 2020 m. kovo 16 d.–birželio 16 d. laikotarpio kiaušinių, skirtų pramonei, pardavimo kainų.“
6. Pakeičiu 20 punktą ir jį išdėstau taip:
„20. Pagal Taisykles teikiama paraiška už visą nuostolių kompensavimo laikotarpį. Pareiškėjas gali pasirinkti trumpesnį nuostolių kompensavimo laikotarpį, už kurį prašo paramos, Taisyklių 16 punkte nurodytu laikotarpiu.“
7. Pakeičiu 1 priedą ir jį išdėstau nauja redakcija (pridedama).
8. Pakeičiu 2 priedą ir jį išdėstau nauja redakcija (pridedama).

Aplinkos ministras,
pavaduojantis žemės ūkio ministrą			  Kęstutis Mažeika
