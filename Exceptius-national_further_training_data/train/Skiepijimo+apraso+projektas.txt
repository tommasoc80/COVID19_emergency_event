


LIETUVOS RESPUBLIKOS SVEIKATOS APSAUGOS MINISTRAS
ĮSAKYMAS

DĖL LIETUVOS RESPUBLIKOS SVEIKATOS APSAUGOS MINISTRO 2020 M. GRUODŽIO 23 D. ĮSAKYMO NR. V-2997 „DĖL GYVENTOJŲ SKIEPIJIMO VALSTYBĖS BIUDŽETO LĖŠOMIS ĮSIGYJAMA COVID-19 LIGOS (KORONAVIRUSO INFEKCIJOS) VAKCINA ORGANIZAVIMO TVARKOS APRAŠO PATVIRTINIMO“ PAKEITIMO

2021 m. sausio 12 d. Nr. V-71
Vilnius

1. P a k e i č i u Gyventojų skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina organizavimo tvarkos aprašą, patvirtintą Lietuvos Respublikos sveikatos apsaugos ministro 2020 m. gruodžio 23 d. įsakymu Nr. V-2997 „Dėl Gyventojų skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina organizavimo tvarkos aprašo patvirtinimo“ (toliau – aprašas):
1.1. Papildau 3.51 papunkčiu:
„3.51. Rezervinis sąrašas – vadovaujantis prioritetinių grupių eiliškumo tvarka sudarytas skiepijamų prioritetinės grupės ir (arba) žemiau esančios prioritetinės grupės asmenų, kurie skiepijami COVID-19 vakcina, jei dėl objektyvių priežasčių nebūtų galimybės paskiepyti aukščiau prioritetinėje grupėje esančių asmenų, kuriems jau yra paskirtas skiepijimo laikas, sąrašas.“
1.2. Papildau 51 punktu:
„51. Skiepijimą organizuojančios ASPĮ, paslaugų dėl COVID-19 ligos (koronaviruso infekcijos) teikimą organizuojančios asmens sveikatos priežiūros įstaigos, nurodytos Lietuvos Respublikos Vyriausybės 2020 m. lapkričio 4 d. nutarimo Nr. 1226 „Dėl karantino Lietuvos Respublikos teritorijoje paskelbimo“ (toliau – nutarimas) priede (toliau – paslaugas organizuojanti ASPĮ), ir skiepijančios ASPĮ prioritetines grupes skiepija paeiliui, pradedant nuo aukščiau esančios, o kitą prioritetinę grupę gali pradėti skiepyti tik užtikrinusios, kad turimomis  COVID-19 vakcinos atsargomis bus paskiepyti tuo metu skiepijamos prioritetinės grupės asmenys arba kai dėl objektyvių priežasčių neįmanoma laiku paskiepyti visų aukščiau esančios prioritetinės grupės asmenų ir delsimas pereiti prie kitos prioritetinės grupės būtų neracionalus ir nepateisinamas.
Jei nėra galimybių likusiomis praskiestomis vakcinos dozėmis per vaistinio preparato charakteristikų santraukoje nurodytą laiką  paskiepyti rezerviniame sąraše esančių asmenų, šio punkto pirmojoje pastraipoje nurodytos asmens sveikatos priežiūros įstaigos privalo vadovautis racionalumo kriterijumi ir suvartoti visas praskiestas dozes ne vėliau kaip per  vaistinio preparato charakteristikų santraukoje nurodytą laiką, paskiepijant žemiau esančios prioritetinės grupės asmenis, jau esančius skiepijimo vietoje arba galinčius skubiai į ją atvykti.“
1.3. Pakeičiu 14.2 papunktį ir jį išdėstau taip:
„14.2. koordinuoja skiepijimą organizuojančių ASPĮ, paslaugas organizuojančių ASPĮ ir skiepijančių ASPĮ darbą, kad būtų savanoriškai paskiepyti toje savivaldybėje dirbantys ir esantys prioritetinių grupių asmenys;“.
1.4. Papildau 152 punktu:
„152. Siekiant užtikrinti skiepijimo COVID-19 vakcina planavimo skaidrumą ir kontrolę bei prioritetinių grupių asmenų skiepijimą laiku, skiepijimą organizuojančios ASPĮ, paslaugas organizuojančios ASPĮ ir skiepijančios ASPĮ sudaro asmenų, kurie skiepijami COVID-19 vakcina pagal šį Aprašą, sąrašus (toliau – sąrašas) ir rezervinius sąrašus, laikantis Aprašo 5 punkte nurodytos prioritetinių grupių eiliškumo. Sąrašus ir rezervinius sąrašus tvirtina juos sudariusios ASPĮ vadovas, kuris atsako už šių sąrašų atitiktį Aprašo 5 punkte nurodytoms prioritetinėms grupėms ir apraše nustatytiems reikalavimams.
Sąrašuose turi būti nurodyta: skiepijamo asmens vardas, pavardė, prioritetinė grupė, priskyrimą prioritetinei grupei pagrindžiančios aplinkybės (darbovietės pavadinimas ir juridinio asmens kodas, einamos pareigos, įstaigos, kurioje gydomas ir (ar) slaugomas ar globojamas pacientas, pavadinimas ir juridinio asmens kodas, rizikos veiksniai ar kt.).
Sąrašai  ir rezerviniai sąrašai saugomi 12 mėn. nuo jų sudarymo dienos.“
1.5. Papildau 153 punktu:
„153. Sąrašų ir rezervinių sąrašų duomenys, vadovaujantis asmens duomenų apsaugą reguliuojančiais teisės aktais, darbuotojų interesų gynimo tikslais pateikiami darbuotojų atstovams (profesinei sąjungai, darbo tarybai ar darbuotojų patikėtiniui) pagal jų prašymą, pateiktą sąrašą ar rezervinį sąrašą sudariusios ASPĮ vadovui.“
1.6. Papildau V skyriumi:
„V SKYRIUS
ATSAKOMYBĖ

28. Už Aprašo nuostatų pažeidimą taikoma teisės aktuose nustatyta atsakomybė už žmonių užkrečiamųjų ligų profilaktiką reglamentuojančių teisės aktų pažeidimus.“
2. N u s t a t a u, kad aprašo 51 punkte nurodytos asmens sveikatos priežiūros įstaigos ne vėliau kaip per 10 darbo dienų nuo šio įsakymo įsigaliojimo dienos sudaro asmenų, kurie iki šio įsakymo įsigaliojimo buvo paskiepyti COVID-19 ligos (koronaviruso infekcijos) vakcina pagal aprašą, sąrašus, tvirtinamus įstaigos vadovo, kuriuose nurodyta: paskiepyto asmens vardas, pavardė, prioritetinė grupė, priskyrimą prioritetinei grupei pagrindžiančios aplinkybės (darbovietės pavadinimas ir juridinio asmens kodas, einamos pareigos, įstaigos, kurioje gydomas ir (ar) slaugomas ar globojamas pacientas, pavadinimas ir juridinio asmens kodas, rizikos veiksniai ar kt.). 



Sveikatos apsaugos ministras                          			Arūnas Dulkys

