
LIETUVOS RESPUBLIKOS SVEIKATOS APSAUGOS MINISTRAS-
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ
VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. GEGUŽĖS 11 D. SPRENDIMO NR. V-1118 „DĖL COVID-19 LIGOS (KORONAVIRUSO INFEKCIJOS) VALDYMO PRIEMONIŲ VALSTYBĖS IR SAVIVALDYBIŲ INSTITUCIJŲ, ĮSTAIGŲ, VALSTYBĖS IR SAVIVALDYBIŲ VALDOMŲ ĮMONIŲ DARBO VIETOMS“ PAKEITIMO

2020 m.  gegužės 21 d. Nr. V-1239
Vilnius


Pakeičiu Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. gegužės 11 d. sprendimą Nr. V-1118 „Dėl COVID-19 ligos (koronaviruso infekcijos) valdymo priemonių valstybės ir savivaldybių institucijų, įstaigų, valstybės ir savivaldybių valdomų įmonių darbo vietoms“:
1. Pakeičiu 1.1. papunktį ir jį išdėstau taip:
„1.1. Esant galimybei sudaryti sąlygas darbuotojams dirbti nuotoliniu būdu arba organizuoti jų darbą taip, kad būtų užtikrinamas kuo mažesnis kontaktas su kitais asmenimis.“
2. Pripažįstu netekusiu galios 1.3.7.1 papunktį.
3. Pakeičiu 1.7. papunktį ir jį išdėstau taip:
„1.7. Vėdinti darbo patalpas ne rečiau kaip 1 kartą per valandą.“



Sveikatos apsaugos ministras _ valstybės lygio
ekstremaliosios situacijos valstybės operacijų vadovas				Aurelijus Veryga
