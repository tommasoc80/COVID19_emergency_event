

Κ.Δ.Π. 150/2020
















ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΤΡΙΤΟ
ΜΕΡΟΣ Ι
ΚΑΝΟΝΙΣΤΙΚΕΣ ΔΙΟΙΚΗΤΙΚΕΣ ΠΡΑΞΕΙΣ
Αριθμός 5241
Αριθμός 5241
Δευτέρα, 6 Απριλίου 2020
Δευτέρα, 6 Απριλίου 2020
589
589
Αριθμός 150
Ο ΠΕΡΙ ΤΩΝ ΕΚΤΑΚΤΩΝ ΜΕΤΡΩΝ ΠΟΥ ΛΑΜΒΑΝΟΝΤΑΙ ΑΠΟ ΤΟ
ΥΠΟΥΡΓΕΙΟ ΕΡΓΑΣΙΑΣ, ΠΡΟΝΟΙΑΣ ΚΑΙ ΚΟΙΝΩΝΙΚΩΝ ΑΣΦΑΛΙΣΕΩΝ ΓΙΑ ΤΗΝ
ΑΝΤΙΜΕΤΩΠΙΣΗ ΤΗΣ ΠΑΝΔΗΜΙΑΣ ΤΟΥ ΙΟΥ ΟΘΫΌ 19 ΝΟΜΟΣ 27(Ι) ΤΟΥ 2020
Απόφαση δυνάμει των άρθρων 4 και 9
Η Υπουργός Εργασίας, Πρόνοιας και Κοινωνικών Ασφαλίσεων, ασκώντας τις εξουσίες που της παρέχονται από τα άρθρα 4 και 9 του περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμου 27(Ι) του 2020 με την παρούσα Απόφαση εκδίδει τους ακόλουθους Κανονισμούς:
	•	Η παρούσα Απόφαση θα αναφέρεται ως η περί Παράτασης της Προθεσμίας Καταβολής Εισφορών στο Ταμείο Κοινωνικών Ασφαλίσεων Απόφαση (Αρ. 7) του 2020.
	•	Στο πλαίσιο του περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού COVID 19 Νόμου του 2020 και με στόχο τη στήριξη τόσο των μισθωτών του ιδιωτικού τομέα όσο και των επιχειρήσεων και των εργοδοτών, αποφασίζονται τα ακόλουθα:
(α) Οι εισφορές στο Ταμείο Κοινωνικών Ασφαλίσεων που καταβάλλονται δυνάμει των περί Κοινωνικών Ασφαλίσεων Νόμων, των περί του Γενικού Συστήματος Υγείας Νόμων, των περί Ετησίων Αδειών μετ' Απολαβών Νόμων, των περί Τερματισμού Απασχολήσεως Νόμων ή και των περί Ταμείου Κοινωνικής Συνοχής Νόμων καθώς και το τέλος που καταβάλλεται δυνάμει των διατάξεων του άρθρου 20 των περί Ανάπτυξης Ανθρώπινου Δυναμικού Νόμων, που αφορούν εισφορές επί των ασφαλιστέων αποδοχών των εργαζομένων για το μήνα Φεβρουάριο 2020 και ήταν καταβλητέες στο Ταμείο Κοινωνικών Ασφαλίσεων μέχρι και τις 31 Μαρτίου 2020 με βάση τις διατάξεις των πιο πάνω Νόμων, δύνανται να καταβάλλονται μέχρι και τις 14 Απριλίου 2020 και η προθεσμία για καταβολή τους επεκτείνεται μέχρι την ημερομηνία αυτή.
590
(β) Οι εισφορές στο Ταμείο Κοινωνικών Ασφαλίσεων που ορίζονται στην παράγραφο (α) ανωτέρω δεν καθίστανται ληξιπρόθεσμες μέχρι τις 14 Απριλίου 2020 και κανένα πρόσθετο τέλος ή επιβάρυνση που επιβάλλεται δυνάμει των περί Κοινωνικών Ασφαλίσεων Νόμων, των περί του Γενικού Συστήματος Υγείας Νόμων και των περί Ταμείου Κοινωνικής Συνοχής Νόμων δεν επιβάλλεται σε πρόσωπα που καταβάλλουν τις εισφορές αυτές στο Ταμείο Κοινωνικών Ασφαλίσεων μέχρι και τις 14 Απριλίου 2020.
(γ) Σε περίπτωση που οι εισφορές που αναφέρονται στην παράγραφο (β) ανωτέρω δεν καταβληθούν μέχρι και τις 14 Απριλίου 2020, τότε καθίστανται ληξιπρόθεσμες και οι διατάξεις των οικείων Νόμων που προβλέπουν για την επιβολή πρόσθετου τέλους ή και επιβάρυνσης για ληξιπρόθεσμες εισφορές εφαρμόζονται από τις 15 Απριλίου 2020.
(δ) Όσα ποσά έχουν ήδη καταβληθεί και αφορούν πρόσθετο τέλος ή επιβάρυνση που επιβάλλεται δυνάμει των περί Κοινωνικών Ασφαλίσεων Νόμων, των περί του Γενικού Συστήματος Υγείας Νόμων και των περί Ταμείου Κοινωνικής Συνοχής Νόμων για τις εισφορές του Φεβρουαρίου 2020, θα θεωρηθούν ως υπερπληρωμές και θα πιστωθούν υπέρ του αντίστοιχου εργοδότη.
	•	Η παρούσα Απόφαση τίθεται σε ισχύ από την 31η Μαρτίου 2020.
Έγινε στις 6 Απριλίου 2020.
ΓΕΩΡΓΙΑ ΑΙΜΙΛΙΑΝΙΔΟΥ, Υπουργός Εργασίας, Πρόνοιας και Κοινωνικών Ασφαλίσεων.
Τυπώθηκε στο Τυπογραφείο της Κυπριακής Δημοκρατίας,1445 Λευκωσία, Κύπρος
Τηλ.: 22405824, Φαξ: 22303175 - www.mof.gov.cy/gpo
Αντίτυπα της Επίσημης Εφημερίδας πωλούνται προς €2,00 το καθένα
