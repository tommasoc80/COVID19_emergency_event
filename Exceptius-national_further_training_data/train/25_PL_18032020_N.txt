DZIENNIK

Dokument podpisany przez Marek Głuch Data: 2020.03.18 18:26:03 CET
USTAW

RZECZYPOSPOLITEJ POLSKIEJ

Warszawa, dnia 18 marca 2020 r. Poz. 477

ROZPORZĄDZENIE M INISTRA GO SP O DARK I M O RSK IEJ I ŻEGLUGI Ś RÓ DLĄDO WEJ 1)
z dnia 18 marca 2020 r.
zmieniające rozporządzenie w sprawie czasowego ograniczenia funkcjonowania uczelni morskich na obszarze Rzeczypospolitej Polskiej z powodu zapobiegania zakażeniu wirusem SARS-CoV-2
Na podstawie art. 433a ustawy z dnia 20 lipca 2018 r. − Prawo o szkolnictwie wyższym i nauce (Dz. U. z 2020 r. poz. 85 i 374) zarządza się, co następuje:
§ 1. W rozporządzeniu Ministra Gospodarki Morskiej i Żeglugi Śródlądowej z dnia 11 marca 2020 r. w sprawie czasowego ograniczenia funkcjonowania uczelni morskich na obszarze Rzeczypospolitej Polskiej z powodu zapobiegania zakażeniu wirusem SARS-CoV-2 (Dz. U. poz. 402) po § 1 dodaje się § 1a w brzmieniu:
„§ 1a. W okresie od dnia 18 marca 2020 r. do dnia 25 marca 2020 r. na obszarze kraju ogranicza się funkcjonowanie uczelni morskich wymienionych w § 1 przez ograniczenie obowiązku świadczenia pracy przez pracowników uczelni morskich na ich terenie, z wyłączeniem przypadków, gdy jest to niezbędne dla zapewnienia ciągłości funkcjonowania tych uczelni.”.
§ 2. Rozporządzenie wchodzi w życie z dniem ogłoszenia.
Minister Gospodarki Morskiej i Żeglugi Śródlądowej: wz. G. Witkowski

1) Minister Gospodarki Morskiej i Żeglugi Śródlądowej kieruje działem administracji rządowej – gospodarka morska, na podstawie § 1 ust. 2 pkt 1 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Gospodarki Morskiej i Żeglugi Śródlądowej (Dz. U. poz. 2262).

