Sklep o zacasnem zadržanju izvrševanja 11. clena Odloka o dolocitvi pogojev vstopa v Republiko Slovenijo zaradi zajezitve in obvladovanja nalezljive bolezni COVID-19
2021-04-08
Številka:     U-I-83/21-9, U-I-84/21-8, U-I-86/21-10

Datum:       8. 4. 2021

SKLEP

Ustavno sodišce je v postopku za preizkus
pobud Roka Bana, Ljubljana, družbe BAS PRODUCTION, produkcija snemanje in
storitve, d. o. o., Ljubljana, Matica Kocjancica, Maribor in Aleša Zalarja,
Zgornje Gorje, ki ga zastopa Odvetniška pisarna Miro Senica in odvetniki, d. o.
o., Ljubljana, na seji 8. aprila 2021

sklenilo:

1. Pobude za zacetek postopka za oceno ustavnosti in
zakonitosti 11. clena Odloka o dolocitvi pogojev vstopa v Republiko Slovenijo
zaradi zajezitve in obvladovanja nalezljive bolezni COVID-19 (Uradni list RS,
št. 46/21) se sprejmejo.

2. Do koncne odlocitve Ustavnega sodišca se zadrži
izvrševanje 11. clena Odloka o dolocitvi pogojev vstopa v Republiko Slovenijo
zaradi zajezitve in obvladovanja nalezljive bolezni COVID-19.

Obrazložitev

A.

1. Pobudniki so vložili pobude za zacetek
postopka za oceno ustavnosti in zakonitosti 11. clena Odloka o dolocitvi
pogojev vstopa v Republiko Slovenijo zaradi zajezitve in obvladovanja nalezljive
bolezni COVID-19 (v nadaljevanju Odlok), ki ureja pogoje za potovanje v države
oziroma administrativne enote držav na rdecem seznamu.

2. Pobudnika Rok Ban in družba BAS PRODUCTION,
d. o. o., Ljubljana, (v nadaljevanju prva pobudnika) zatrjujeta, da
je izpodbijana dolocba v neskladju s 14., 33. in 74. clenom ter drugim
odstavkom 120. clena in 39. clenom Zakona o nalezljivih boleznih (Uradni list
RS, št. 33/06 – uradno precišceno besedilo in 142/20 – v nadaljevanju
ZNB). Pobudnik Rok Ban zatrjuje, da izpodbijana dolocba neposredno posega v
njegov pravni položaj, saj mu prepoveduje izstop iz Republike Slovenije in
potovanje v države oziroma njihove administrativne enote, ki so na rdecem
seznamu. Navaja, da ni prebolel bolezni COVID-19, pri cemer prilaga test o
(ne)prisotnosti protiteles virusa SARS-CoV-2, da ni bi bil cepljen proti
COVID-19 in da ni podana nobena izjema, ki jo doloca prvi odstavek 11. clena
Odloka. Navaja, da bi bilo moralno sporno zahtevati, da se prisilno okuži z
boleznijo, da bi izpolnil pogoje za izstop iz države. Poudarja tudi, da se
zaradi pomanjkanja cepiva ne more cepiti. Glede na navedeno naj bi mu bilo
onemogoceno izvrševati lastninsko pravico na nepremicnini v Republiki Hrvaški,
kot imetniku deleža v gospodarski družbi pa onemogoceno izvajanje gospodarske
dejavnosti avdiovizualne in filmske produkcije, kar naj bi mu zagotavljal tudi
45. clen Pogodbe o delovanju Evropske unije (precišcena razlicica, UL C 202,
7. 6. 2016 – v nadaljevanju PDEU). Družba BAS PRODUCTION zatrjuje, da izpodbijana
dolocba neposredno posega v njen pravni položaj, saj njenemu zakonitemu
zastopniku prepoveduje izstop iz države in mu s tem onemogoca opravljati
gospodarsko dejavnost (sklepanje pravnih poslov) v državah oziroma njihovih
administrativnih enotah, ki so na rdecem seznamu. Izpodbijana dolocba naj bi mu
tudi onemogocala zakljucitev projekta, ki je bil posnet 16. 3. 2021.

3. Pobudnik Matic Kocjancic (v nadaljevanju drugi
pobudnik) zatrjuje, da je 11. clen Odloka v neskladju s 1. in 2. clenom,
prvim odstavkom 32. clena in prvim odstavkom 39. clena Ustave. Navaja, da
izpodbijana dolocba prepoveduje izstop iz Republike Slovenije. S tem naj bi
posegala v položaj prebivalcev Republike Slovenije, ogrožen pa naj bi bil tudi
ustroj demokraticne republike iz 1. clena Ustave.

4. Pobudnik Aleš Zalar (v nadaljevanju tretji pobudnik)
zatrjuje, da je 11. clen Odloka v neskladju z 2., 14., 32. in 35. clenom
Ustave, 8. clenom Konvencije o varstvu clovekovih pravic in temeljnih svobošcin
(Uradni list RS, št. 33/94, MP, št. 7/94 – v nadaljevanju EKCP) in 2.
clenom Protokola št. 4 k EKCP, 1. clenom Protokola št. 12 k EKCP, 7.
clenom in prvim odstavkom 45. clena Listine Evropske unije o temeljnih pravicah
(UL C 202, 7. 6. 2016 – v nadaljevanju Listina), 20. clenom PDEU in 13.
clenom Splošne deklaracije clovekovih pravic (ki jo je Generalna skupšcina OZN
sprejela 10. decembra 1948 z Resolucijo št. 217 A (III) – v
nadaljevanju Splošna deklaracija OZN). Navaja, da ima stalno prebivališce v
Republiki Sloveniji in zacasno prebivališce v Republiki Avstriji ter da živi v
cezmejni zunajzakonski skupnosti. Zatrjuje, da ne izpolnjuje pogojev za nobeno
izjemo, ki omogoca potovanje v države oziroma njihove administrativne enote na
rdecem seznamu. Odlok naj bi posegal v njegovo pravico do zasebnega in
družinskega življenja, saj naj bi mu onemogocal izstop iz države oziroma prehod
v državo, kjer je bila v casu uveljavitve Odloka njegova zunajzakonska
partnerica. Odlok naj bi posegal tudi v pravico do svobode gibanja. Tretji
pobudnik poudarja, da se Odlok nanaša na vse osebe, ki imajo prebivališce v
Republiki Sloveniji, in s tem zajema zelo širok krog oseb. Zatrjuje, da Odlok
ucinkuje neposredno, saj bi izdajo posamicnega akta izzval le s kršitvijo
Odloka. V tem oziru nadalje meni, da od pobudnika, ki je nekdanji sodnik in
pravosodni minister, ni mogoce pricakovati, da bi s kršitvijo predpisov in
placilom denarne kazni zaradi prepovedanega prehoda državne meje izzval izdajo
posamicnega akta. Navaja, da ima osebni interes zapustiti Republiko Slovenijo
zaradi izvrševanja pravice do družinskega življenja.

5. Pobudniki predlagajo zadržanje izvršitve 11. clena
Odloka. Prva pobudnika navajata, da sta aktivna v avdiovizualni industriji, ki
je po svoji naravi podobna turizmu. Navajata, da snemalne ekipe v tem casu
zaradi ugodnih vremenskih razmer pogosto izvajajo snemanja v slovenskem,
italijanskem in hrvaškem primorju in da se prav v tem casu potegujeta za
izvajanje dveh projektov. Za normalno izvajanje te gospodarske dejavnosti naj
bi bilo nujno, da imata pobudnika možnost odhoda iz države in pregled terena.
Prva pobudnika poudarjata, da je prav zacetek pomladi kljucen cas za
opravljanje te gospodarske dejavnosti. Izpodbijana dolocba naj bi jima
onemogocala izvajati gospodarsko dejavnost in naj bi jima zato nastajala škoda.
Neizvedba projektov zaradi onemogocenega odhoda iz države bi lahko povzrocila
vecji izpad dohodkov, saj bi s tem lahko izgubila potencialne stranke. Prva
pobudnika tudi navajata, da jima izpodbijana dolocba onemogoca v predvidenih rokih
zakljuciti projekt, ki se je izvajal v Zagrebu 16. 3. 2021. Nedokoncanje
projektov v dogovorjenih rokih pa naj bi škodilo dobremu imenu in pomenilo
nepopravljivo škodo. Prva pobudnika tudi navajata, da onemogocanje gospodarske
dejavnosti povzroca škodo državnemu proracunu in bi lahko povzrocilo tudi
izgubo delovnih mest. Pobudnik Rok Ban zatrjuje še, da naj bi mu škoda
nastajala tudi zaradi poseganja v lastninsko pravico.

6. Drugi pobudnik navaja, da bi izvrševanje izpodbijane
dolocbe Odloka povzrocilo škodljive posledice slovenskemu gospodarstvu. Zaradi
sprostitve nekaterih ukrepov za preprecevanje širjenja bolezni COVID-19 so
slovenske gospodarske družbe zacele sklepati nove posle. Njihovo izvrševanje pa
naj bi bilo s tako strogim ukrepom omejevanja izhoda iz države oteženo. Ukrep
bi lahko povzrocil zamujene roke dobav in odškodninsko odgovornost. S tem naj
bi se povzrocala škoda slovenskemu gospodarstvu in posredno tudi proracunu
Republike Slovenije. Po drugi strani pa naj se z izpodbijanim ukrepom ne bi
moglo zagotoviti varovanje javnega zdravja. Izvrševanje izpodbijane dolocbe naj
bi pomenilo zmanjšanje števila oseb na ozemlju Republike Slovenije in s tem
tudi zmanjšanje pritiska na zdravstveni sistem.

7. Tretji pobudnik zatrjuje, da so škodljive posledice
izpodbijanega Odloka ocitne, saj posega v pravico do svobode gibanja ter
pravico do zasebnega in družinskega življenja. Navaja, da posega v clovekove
pravice ni mogoce vrednotiti v ekonomskem pomenu škode, vendar navedeni ukrep
povzroca nemir, obcutek nemoci, nesreco in izgubo zaupanja v pravno državo.
Navaja, da so izjeme, ki dopušcajo odhod iz države, dolocene tako ozko, da
dejansko onemogocajo odhod vecini prebivalcev Republike Slovenije. Opozarja, da
Odlok prepoveduje odhod iz države tudi zdravim tujcem s prijavljenim
prebivališcem v Republiki Sloveniji in opravljenim testom. S tem Republika
Slovenija na svojem ozemlju zadržuje tudi tuje državljane. Takšno ravnanje
lahko povzroci tudi škodo mednarodnemu ugledu države. Tretji pobudnik navaja
tudi, da je Odlok stopil v veljavo isti dan, kot je bil objavljen, zato je
posameznikom onemogocil, da bi pred uveljavitvijo Odloka z zapustitvijo države
lahko dosegli izvrševanje pravice do družinskega življenja. Nadalje navaja, da
mu Odlok onemogoca navzocnostob družinskem clanu, ki mu sicer ne preti
nevarnost za življenje in zdravje, vendar ima dolocene zdravstvene posebnosti.
Navaja še, da je v Republiki Sloveniji manjše število oseb, ki želijo zapustiti
državo zaradi združevanja z družino, zato prepoved izstopa ne more bistveno
doprinesti k obvladovanju epidemije. Pobudnik je predlog za zadržanje
izvrševanja izpodbijane dolocbe dopolnil še z navedbo dodatnih osebnih
okolišcin, ki naj bi izkazovale težo posega v pravico do izvrševanja pravice do
zasebnega in družinskega življenja (smrt v družini).

8. Ustavno sodišce je pobude s predlogom za zacasno
zadržanje izvršitve 11. clena Odloka poslalo Vladi. Ustavno sodišce Vladi ni
poslalo dopolnitve predloga za zacasno zadržanje izvrševanja izpodbijane
dolocbe tretjega pobudnika, ker ta ne vsebuje vsebinsko novih argumentov, do
katerih se Vlada ne bi imela možnosti opredeliti že pri odgovoru na prvotni
predlog.

9. Vlada v odgovoru navaja, da so bili ukrepi delne
omejitve gibanja, med drugim tudi dolocitev pogojev za izstop iz države,
sprejeti ob upoštevanju dognanj epidemiološke in infektološke stroke glede
prepovedi in omejevanja socialnih stikov med prebivalstvom. Ti ukrepi naj bi
bili najucinkovitejši pri preprecevanju širjenja nalezljive bolezni COVID-19.
Sprejeti naj bi bili kot skrajni ukrepi, ko z drugimi ukrepi po ZNB ni bilo
mogoce prepreciti širjenja bolezni. Vlada s sklicevanjem na stališca Evropskega
centra za preprecevanje in obvladovanje bolezni navaja, da se epidemiološka
situacija po svetu in v sosednjih državah slabša zaradi mutacij oziroma novih
razlicic virusa in da naj bi nove razlicice povzrocale povecano število
hospitalizacij bolnikov. Stanje naj bi se slabšalo tudi v Republiki Sloveniji.
Vlada prilaga podatke o gibanju števila okuženih, hospitaliziranih, sprejetih v
intenzivno nego in umrlih v zadnjih 7 dneh. Iz priloženega grafa izhaja, da se
število obolelih oseb povecuje.

10. Vlada poudarja, da noben ukrep proti širjenju
bolezni sam po sebi ni kljucen za preprecevanje širjenja, temvec je kljucen skupek
vseh ukrepov. Raziskave naj bi kazale, da imajo vsi ukrepi, s katerimi se
omejujejo ali preprecujejo socialni stiki, ucinek na faktor R. Ukrepi na meji
naj bi bili tretji najucinkovitejši ukrep. Vlada poudarja, da je bila odlocitev
o zaostrovanju režima na meji sprejeta na podlagi priporocila zdravstvene
stroke in ob upoštevanju poslabšanja epidemioloških razmer. Zaustavitev javnega
življenja naj bi bila namenjena cim vecjemu omejevanju stikov in s tem tudi
omejitvi nenujnih potovanj. Tudi druge države naj bi sprejemale podobne ukrepe.
Z ukrepom naj bi se preprecila možnost okužbe zdravih oseb ter naj bi se s tem
omejilo tveganje za dodatno zdravstveno obravnavo morebitnih okuženih oseb ob
njihovi vrnitvi in prenosa nadaljnje okužbe. Vlada navaja, da so dolocene
izjeme za izstop iz države omejene na najbolj nujne dejavnosti za zagotavljanje
delovanja države in gospodarstva, šolanja ter na odpravo neposredne nevarnosti
za zdravje in življenje. Ukrepi naj bi bili zacasne narave, zato naj ne bi bilo
pricakovati, da bi z njihovim izvrševanjem nastale škodljive posledice, ki jih
zatrjujejo pobudniki. Po mnenju Vlade pobudniki tudi niso izkazali, da bi bile
posledice kasneje težko popravljive. Vlada še navaja, da je najmanjša casovna
enota, v kateri se pokaže ucinkovitost sprejetih ukrepov, 14 dni. To je
obdobje, ko prenos okužbe ni vec verjeten. Zato naj bi Vlada morala zaradi same
narave bolezni imeti na voljo dovolj casa, da se pokažejo ucinki sprejetih
ukrepov, nujnost ukrepov pa naj bi bilo mogoce ocenjevati le z zamikom pri
primerjavi izvajanja zacasnih ukrepov in intenzivnosti narašcanja oziroma
upadanja epidemije. Po mnenju Vlade naj bi zacasno zadržanje izvrševanja ukrepa
lahko povzrocilo težko popravljive posledice za življenje in zdravje ljudi, saj
bi prišlo do strmega narašcanja krivulje okužb. Zato meni, da je predlog za
zacasno zadržanje izvrševanje 11. clena Odloka neutemeljen.

B. – I.

11. Pobudo za zacetek postopka za oceno
ustavnosti in zakonitosti lahko da, kdor izkaže svoj pravni interes (prvi odstavek
24. clena Zakona o Ustavnem sodišcu, Uradni list RS, št. 64/07 – uradno
precišceno besedilo, 109/12 in 23/20 – v nadaljevanju ZUstS). Po drugem
odstavku navedenega clena je pravni interes podan, ce predpis ali splošni akt,
izdan za izvrševanje javnih pooblastil, katerega oceno pobudnik predlaga,
neposredno posega v njegove pravice, pravne interese oziroma v njegov pravni
položaj.

12. Prva pobudnika predlagata, naj Ustavno
sodišce po koneksiteti presodi ustavnost vseh ukrepov, ki neposredno in posredno
onemogocajo izvrševanje pravice do prostega gibanja oziroma pravice do izstopa
iz države, kot na primer prestopanje regijskih mej, ki naj bi pobudnikoma
onemogocali zakoniti dostop do meje Republike Slovenije, in naj tudi zadrži
njihovo izvrševanje. Ob upoštevanju, da sta pobudnika predlagala, naj Ustavno
sodišce odloca po koneksiteti (30. clen ZUstS), pri tem pa nista niti navedla
clenov predpisa, ki naj bi sporne ukrepe urejali (drugi odstavek 24. clena v
zvezi s prvo alinejo prvega odstavka 24. clena ZUstS), Ustavno sodišce ni moglo
šteti, da pobudnika poleg pobude za zacetek postopka za oceno ustavnosti in
zakonitosti 11. clena Odloka vlagata tudi pobudo za zacetek postopka za oceno
ustavnosti ali predlog za zadržanje izvrševanja še kakšnega drugega predpisa.

13. Clen 11 Odloka ureja pogoje, pod
katerimi lahko osebe s prebivališcem v Republiki Sloveniji potujejo v države
oziroma administrativne enote držav na rdecem seznamu. Gre za izvrševanje
ukrepov na podlagi 1. tocke prvega odstavka 39. clena ZNB. Vlada lahko, kadar z
ukrepi, dolocenimi s tem zakonom, ni mogoce prepreciti, da se v Republiko
Slovenijo zanesejo in v njej razširijo dolocene nalezljive bolezni, doloci
pogoje za potovanja v državo, v kateri obstaja možnost okužbe z nevarno
nalezljivo boleznijo, in za prihod iz te države. Iz prvega odstavka 11. clena
Odloka izhaja, da je potovanje iz Republike Slovenije v države oziroma njihove
administrativne enote, ki so na rdecem seznamu, za osebe s prebivališcem v
Republiki Sloveniji zelo omejeno. Republiko Slovenijo lahko zapusti le ozko
dolocena skupina oseb iz 2. in 3. tocke petega odstavka 9. clena Odloka1
ter prvega in drugega odstavka 10. clena Odloka.2 Odlok naslavlja
vse posameznike s prebivališcem na obmocju Republike Slovenije in jim prepoveduje
potovanja v druge države (izhod iz države), z izjemo taksativno dolocenih
primerov in pod dolocenimi pogoji. Pobudniki zatrjujejo, da prebivajo v
Republiki Sloveniji in da ne izpolnjujejo pogojev, ki na podlagi 11. clena
Odloka izjemoma dopušcajo potovanja v države oziroma njihove administrativne
enote na rdecem seznamu. V skladu z ustaljeno ustavnosodno presojo se šteje, da
splošni predpis neposredno posega v pravice, pravne interese oziroma pravni
položaj pobudnika, ce bi pobudnik izdajo posamicnega akta lahko dosegel le
tako, da bi izpolnil znake prekrška.3 Ravnanje v nasprotju s 1.
tocko prvega odstavka 39. clena ZNB je prekršek (14. tocka prvega odstavka 57.
clena ZNB). Iz tega razloga Ustavno sodišce v takih primerih šteje, da je
pravni interes za zacetek postopka za oceno ustavnosti splošnega akta podan. Za
tak primer gre tudi v obravnavani zadevi.

14. Glede na navedeno pobudniki izkazujejo
pravni interes za zacetek postopka za oceno ustavnosti in zakonitosti 11. clena
Odloka. Z vprašanjem, ali pravni interes lahko izkazuje tudi družba BAS
PRODUCTION, ker je pravna oseba, izpodbijana dolocba pa se naša na fizicne
osebe, se Ustavnemu sodišcu v tej zadevi ni bilo treba ukvarjati. Kadar vlaga
pobudo vec pobudnikov, za izpolnjenost pogoja pravnega interesa za presojo
izpodbijanega predpisa namrec zadošca, da pravni interes za presojo izkaže
(vsaj) en pobudnik.

15. Ustavno sodišce je pobude za zacetek
postopka za oceno ustavnosti in zakonitosti 11. clena Odloka sprejelo (1. tocka
izreka).

B. – II. 

16. Na podlagi prvega odstavka 39. clena
ZUstS sme Ustavno sodišce do koncne odlocitve v celoti ali delno zadržati
izvršitev izpodbijanega zakona ali drugega predpisa, ce bi zaradi njegovega
izvrševanja lahko nastale težko popravljive škodljive posledice. Kadar Ustavno
sodišce odloca o zadržanju izvrševanja izpodbijanega predpisa, ne presoja, ali
je ukrep ustavnoskladen, temvec tehta med škodljivimi posledicami, ki bi jih
povzrocilo izvrševanje morebiti protiustavnih dolocb predpisa, in škodljivimi
posledicami, ki bi nastale, ce se morebiti ustavnoskladne izpodbijane dolocbe
predpisa zacasno ne bi izvrševale.

17. Iz te obrazložitve že izhaja, da 11.
clen Odloka osebam s prebivališcem v Republiki Sloveniji prepoveduje potovanja
v države oziroma njihove administrativne enote na rdecem seznamu s taksativno
dolocenimi izjemami. Z izpodbijano dolocbo se v tem obsegu omejuje tako pravica
državljanov Republike Slovenije kot tudi tujcev (vkljucno z državljani drugih
držav clanic Evropske unije (v nadaljevanju EU)), ki imajo zacasno ali stalno
prebivališce v Republiki Sloveniji, da zapustijo državo. Izjeme, ki dopušcajo
potovanja v druge države, so dolocene ozko, seznam rdecih držav v Prilogi
Odloka pa vsebuje 158 držav. To pomeni, da je možnost zapustiti Republiko
Slovenijo osebam s prebivališcem v Republiki Sloveniji z 11. clenom Odloka
mocno omejena. Omejitve izstopa iz države so ob tem bistveno strožje kot v
primeru vstopa v državo.4

18. Pravica posameznika, da zapusti državo,
je varovana v okviru pravice do svobode gibanja.5 Pomembnost pravice
zapustiti državo izhaja iz številnih mednarodnih instrumentov6 in je
kljucna za ucinkovito delovanje demokraticnega sistema (1. clen Ustave).7
Njen pomemben položaj pri varovanju clovekovih pravic in temeljnih svobošcin
poudarjajo številni mednarodni organi za varstvo clovekovih pravic.8
Pravica do svobode gibanja je tudi ena od temeljnih svobošcin prava EU.9
Omejitev navedene pravice je dopustna zgolj, ce je v skladu z zakonom,
zasleduje zakoniti cilj in je nujna za doseganje ustavno dopustnega cilja.10
Pomembno je tudi, da se pri omejitvi navedene pravice upoštevajo individualne
okolišcine posameznika11 in da omejitve ne povzrocajo
diskriminacije. Nadaljnje izvrševanje izpodbijane dolocbe bi posegalo v pravico
do zapustitve države velikega števila prebivalcev Republike Slovenije. Glede na
to ni zanemarljiva posledica, da Odlok zelo ozko omogoca upoštevanje
individualnih okolišcin. Poleg tega je treba upoštevati, da lahko omejitev
svobode gibanja posredno povzroci še številne druge težko popravljive ali
nepopravljive škodljive posledice na podrocju telesnega in duševnega zdravja, premoženja,
družinskega življenja in na drugih podrocjih, kar izhaja tudi iz navedb
pobudnikov. Posebno težo imajo gotovo posegi v izvrševanje pravice do
družinskega življenja12 in pravice do stikov med starši in otroki.
Omejevanje izstopa iz države pa lahko vpliva tudi na izvrševanje pravice do
svobodne gospodarske pobude. Ustavno sodišce je tudi upoštevalo, da je
izpodbijana dolocba zacela veljati naslednji dan po objavi v Uradnem listu
Republike Slovenije13 in s tem onemogocila prilagoditev ravnanja
posameznikov in možnost, da bi ti s svojim ravnanjem zmanjšali ucinke zgoraj
navedenih škodljivih posledic. Ustavno sodišce je upoštevalo, da je ukrep
casovno omejen. Kljub temu pa navedenih škodljivih posledic ukrepa posega v
svobodo gibanja ob morebitni ugotovitvi protiustavnosti ukrepa ne bi bilo vec
mogoce odpraviti. To ustreza merilu težko popravljivih posledic iz prvega
odstavka 39. clena ZUstS.

19. Vlada navaja, da ukrep temelji na prvem
odstavku 39. clena ZNB, ki pomeni pravno podlago za sprejemanje ukrepov, s
katerimi se prepreci, da se v Republiko Slovenijo zanesejo in v njej razširijo
nalezljive bolezni. Namen izpodbijanega ukrepa naj bi bil doseci zmanjšanje
socialnih stikov in s tem zmanjšanje možnosti okužbe. Vlada zatrjuje, da naj bi
z zacasnim zadržanjem izvrševanja izpodbijane dolocbe nastali dve vrsti
škodljivih posledic: (1) možnost vnosa in širjenja nalezljive bolezni ob
vrnitvi oseb s prebivališcem v Republiko Slovenijo ter (2) obremenitev
zdravstvenega sistema zaradi dodatne zdravstvene obravnave okuženih oseb ob
njihovi vrnitvi v Republiko Slovenijo. Ukrep naj bi bilo treba nujno sprejeti
zaradi povecevanja števila okuženih tako v Republiki Sloveniji kot v sosednjih
državah.

20. Okolišcina, da ukrep omejuje možnost
socialnih stikov med osebami in s tem zmanjšuje možnost prenosa bolezni
COVID-19, ne more sama po sebi pomeniti, da bi vsako zacasno zadržanje
izvrševanja takega ukrepa že povzrocilo nepopravljive škodljive posledice za
življenje in zdravje oseb. Prav tako ni mogoce slediti Vladi, da bi morebitno
zacasno zadrževanje izvrševanja ukrepov, ki ne bi trajali vsaj 14 dni, ker ne
bi bilo mogoce oceniti ucinka teh ukrepov, vedno pomenilo nastanek takšnih
nepopravljivih škodljivih posledic, da izvrševanja predpisa ne bi bilo dopustno
zadržati. Takšno stališce bi pomenilo, da ne bi bilo mogoce zadržati
izvrševanja nobenega ukrepa, ki bi ga sprejela Vlada, pred potekom vsaj
14-dnevnega ucinkovanja. S takšnim razumevanjem ukrepov, ki jih sprejema Vlada
za obvladovanje epidemije, bi se poseglo v temeljni namen instituta zacasnega
zadržanja izvrševanja predpisa iz 39. clena ZUstS, ki omogoca tehtanje
konkretnih ucinkov presojanega predpisa v danem trenutku. Zato tudi s tem
argumentom Vlada nastanka težko popravljivih posledic ob morebitnem neizvrševanju
izpodbijane dolocbe Odloka ne more utemeljiti. Tudi okolišcina, da je Ustavno
sodišce s sklepom št. U-I-83/20 predlog za zacasno zadržanje izvrševanja
predpisa delno zavrnilo, ne pomeni avtomaticno, da škodljive posledice za
zdravje upravicijo vse ukrepe za ves cas njihovega trajanja, ne glede na
škodljive posledice za posamezne druge clovekove pravice.

21. Škodljive posledice neizvrševanja
ukrepa je mogoce presojati zgolj z vidika ucinka, ki ga ima na ozemlju
Republike Slovenije. Ustavno sodišce pri tem sprejema navedbe Vlade, da zacasno
zadržanje izvrševanja izpodbijane dolocbe lahko posredno (ob predpostavki
kasnejše vrnitve v Republiko Slovenijo) povzroci škodljive posledice z vidika
povecanja tveganja za širjenje okužb in za dodatno obremenitev zaradi
zdravstvene obravnave oseb po njihovi vrnitvi iz držav oziroma administrativnih
enot na rdecem seznamu. Z neizvrševanjem izpodbijane dolocbe Odloka bi torej
lahko nastale dolocene škodljive posledice za javno zdravje, ki je pomembna
vrednota.14 Vendar pa je pri njihovem ovrednotenju treba upoštevati
tudi okolišcine, ki te škodljive posledice omejujejo. Pri tem je uvodoma treba
ugotoviti, da preprecitev oziroma omejevanje možnosti izstopa iz države sama po
sebi ne more nasloviti problematike vnosa in širjenja bolezni v Republiko
Slovenijo, saj zgolj z izstopom iz države do takih posledic sploh še ne more
priti, ampak se lahko pojavijo šele pri naknadnem ponovnem vstopu v Republiko
Slovenijo. Pogoje za vstop pa Odlok ureja v 1. do 10. clenu, s katerimi poskuša
prepreciti ravno tiste posledice, ki jih Vlada navaja kot škodljive posledice
zadržanja omejitve možnosti izstopa. To pomeni, da je možnost nastanka
škodljivih posledic zaradi vnosa in širjenja nalezljive bolezni že omejena z
omejitvami pri vstopu v državo. Ceprav je mogoce sprejeti tezo, da ukrepi ob
vstopu morda ne bodo ustrezno odkrili oziroma v celoti preprecili vseh
nevarnosti za vnos oziroma širjenje bolezni prek na novo okuženih oseb, ti
ukrepi vendarle nižajo tveganje zaradi predhodne možnosti izstopa. Ob tem ni
mogoce zanemariti dejstva, da so zgolj ti ukrepi ob vstopu v državo sicer
upoštevni in ocitno ocenjeni kot zadostni za tiste osebe, ki želijo iz držav na
rdecem seznamu vstopiti v Republiko Slovenijo, ne da bi bile poprej podvržene
omejitvam iz izpodbijane dolocbe Odloka, ker predhodno sploh niso bile v
Republiki Sloveniji ali pa je niso zapušcale v casu veljavnosti Odloka.

22. Na drugi strani je pri ovrednotenju
hujših posledic izvrševanja morebiti protiustavnega ukrepa treba upoštevati, da
gre za poseg v vec pomembnih clovekovih pravic, v prvi vrsti pravice do svobode
gibanja oziroma bolj natancno pravice do zapustitve države, pravice do
zasebnega in družinskega življenja ter pravice do svobodne gospodarske pobude.
Odlok je težo teh posledic sicer, kot navaja tudi Vlada, skušal omiliti z
dolocitvijo izjem, s katerimi naj bi se omogocalo izvajanje nujnih dejavnosti
za zagotavljanje delovanja države, gospodarstva in šolanja, ter z odpravo
neposredne nevarnosti za zdravje in življenje (prvi in drugi odstavek 10. clena
Odloka). Poleg tega lahko Republiko Slovenijo pod dolocenimi pogoji zapustijo
tudi osebe, ki so bolezen COVID-19 že prebolele (2. tocka petega odstavka 9.
clena Odloka) ali ki so že bile cepljene (3. tocka petega odstavka 9. clena
Odloka). Vendar pa so izjeme dolocene preozko. Odlok tako denimo ne vsebuje
izjeme za nujne družinske razloge (združitve družine, obiska zakonskega ali
zunajzakonskega partnerja, potovanj zaradi smrti v družini, potovanj, povezanih
z izvajanjem starševske skrbi in stikov z otrokom), pa tudi ne za potovanja iz
službenih oziroma z delom povezanih razlogov, saj izjeme v tem pogledu
vkljucujejo le dnevne migrante in osebe v dejavnosti prevoza blaga in oseb.
Nekaterih pravic, zlasti pravice do zasebnega in družinskega življenja, Odlok
torej v iskanju ustreznega sorazmerja med omejitvami zavoljo varstva pred
vnosom in širjenjem nalezljive bolezni in posegom v druge pravice sploh ni
upošteval oziroma jih je v celoti izkljucil. Z vidika navedenih okolišcin tudi
dolocitev izjem, ki omogocajo izstop iz države tistim, ki so bolezen COVID-19
že preboleli ali so bili cepljeni proti navedeni bolezni, teže škodljivih
posledic ne more omiliti. Cepivo proti bolezni COVID-19 namrec ni vsem
dostopno. Okolišcina, da je posameznik prebolel bolezen COVID-19, pa prav tako
ne naslavlja položaja tistih, ki bi potrebo po izstopu iz države utemeljevali z
izvrševanjem pravice do zasebnega in družinskega življenja ali pravice do
svobodne gospodarske pobude. Pri tem tudi ni mogoce spregledati dejstva, da so
v primerjavi z izpodbijano dolocbo te pravice (bolj) upoštevane pri
opredeljevanju izjem za prehod med posameznimi statisticnimi regijami, ki jih
opredeljuje Odlok o zacasni omejitvi gibanja ljudi in prepovedi zbiranja ljudi
zaradi preprecevanja okužb s SARS-CoV-2 (Uradni list RS, št. 47/21 – v
nadaljevanju Odlok 2). Odlok 2 na primer dopušca prehod v druge statisticne
regije za izvajanje gospodarske dejavnosti (2. tocka prvega odstavka 4. clena
Odloka 2) in za varstvo in pomoc osebam, ki so potrebne podpore, oziroma zaradi
oskrbe ali nege družinskih clanov ali za izvajanje starševske skrbi in stikov z
otrokom (4. tocka prvega odstavka 4. clena Odloka 2). Iz te obrazložitve že
izhaja, da epidemiološka slika v sosednjih državah ni bistveno slabša kot v
Republiki Sloveniji, zato ta sama zase ne utemelji razlikovanja oziroma sklepa
o vecji možnosti okužbe z boleznijo COVID-19 v tujini kot v Republiki
Sloveniji. Pri tem tudi ni nepomembno, da je strokovna skupina sprejela
predlog, da se prebivalcem le odsvetujejo (ne pa prepovejo) vsa nenujna
potovanja. Poleg tega se izpodbijana dolocba nanaša na vse osebe s
prebivališcem na obmocju Republike Slovenije, torej tudi na državljane drugih
držav clanic EU, s cimer dodatno krni ekonomske svobošcine skupnega trga, v
nasprotju s priporocili oziroma pricakovanju institucij EU in prava EU.15

23. Glede na navedeno Ustavno sodišce
ugotavlja, da so škodljive posledice, ki bi jih lahko povzrocilo izvrševanje
izpodbijane dolocbe ob njeni morebitni protiustavnosti, s katero bi se omejila
možnost izstopa iz države in prek tega omejile pravica do svobode gibanja,
pravica do zasebnega in družinskega življenja ter pravica do svobodne
gospodarske pobude, hujše od škodljivih posledic za varstvo javnega zdravja, ki
bi jih lahko povzrocilo zacasno zadržanje izvrševanja te dolocbe ob njeni
morebitni ustavni skladnosti.

24. Ustavno sodišce je zato sklenilo do
svoje koncne odlocitve zadržati izvrševanje 11. clena Odloka (2. tocka izreka).

C.

25. Ustavno sodišce je sprejelo ta sklep na
podlagi prvega odstavka 39. clena ZUstS ter petega odstavka 46. clena
Poslovnika Ustavnega sodišca (Uradni list RS, št. 86/07, 54/10, 56/11, 70/17 in
35/20 – v nadaljevanju Poslovnik) v sestavi: predsednik dr. Rajko Knez ter
sodnice in sodniki dr. Matej Accetto, dr. Rok Ceferin, dr. Dunja Jadek Pensa,
Dr. Dr. Klemen Jaklic (Oxford ZK, Harvard ZDA), dr. Špelca Mežnar, dr. Marijan
Pavcnik, Marko Šorli in dr. Katja Šugman Stubbs. Ustavno sodišce je 1. tocko
izreka sklepa sprejelo z osmimi glasovi proti enemu. Proti je glasoval sodnik
Jaklic. Ustavno sodišce je 2. tocko izreka sprejelo s sedmimi glasovi proti
dvema. Proti sta glasovala sodnika Jaklic in Šorli. Sodnik Jaklic je dal
odklonilno loceno mnenje. Sodnik Šorli je dal delno pritrdilno, delno
odklonilno loceno mnenje. Sodnici Mežnar in Šugman Stubbs ter sodnik Ceferin so
dali pritrdilna locena mnenja. Ustavno sodišce je na podlagi prvega odstavka
73. clena Poslovnika sklenilo, da se sklep odpravi takoj, locena mnenja pa se
odpravijo po poteku rokov iz 72. clena Poslovnika.

Dr. Rajko Knez
predsednik

________________

1       Iz 2. in 3. tocke petega odstavka 9. clena
Odloka izhaja, da lahko Republiko Slovenijo zapusti le oseba, ki predloži
potrdilo o pozitivnem rezultatu testa na virus SARS-CoV-2 z metodo verižne
reakcije s polimerazo (v nadaljevanju PCR test), ki je starejši od 21 dni,
vendar ni starejši od šest mesecev, ali potrdilo zdravnika, da je prebolela
COVID-19 in od zacetka simptomov ni minilo vec kot šest mesecev, ali dokazilo o
cepljenju zoper COVID-19, s katerim dokazuje, da je od prejema drugega odmerka
cepiva proizvajalca Biontech/Pfizer preteklo najmanj sedem dni ali proizvajalca
Moderna najmanj 14 dni oziroma od prejema prvega odmerka cepiva proizvajalca
AstraZeneca najmanj 21 dni.

2        Iz prvega odstavka 10. clena Odloka izhaja,
da lahko zapusti ozemlje Republike Slovenije le:

–    oseba, ki je napotena na opravljanje
ali z opravljanja nalog v sektorju mednarodnega prevoza in to ob prehodu meje
izkazuje s »Spricevalom za delavce v sektorju mednarodnega prevoza« iz Priloge
3 Sporocila Komisije o izvajanju zelenih voznih pasov iz Smernic glede ukrepov
za upravljanje meja za zašcito zdravja in zagotovitev razpoložljivosti blaga in
bistvenih storitev (UL C 96, 24. 3. 2020) ali z drugo ustrezno listino, iz
katere je mogoce razbrati, da jo je napotil delodajalec,

–   
oseba, ki izvaja prevoz
blaga ali oseb v Republiko Slovenijo v gospodarskem prometu ali za tovorni ali
potniški promet v tranzitu, ce zapusti Republiko Slovenijo v osmih urah po
vstopu v Republiko Slovenijo, in oseba, ki izvaja prevoz blaga ali oseb iz
Republike Slovenije v gospodarskem prometu in se v Republiko Slovenijo vraca v
osmih urah po izstopu iz Republike Slovenije,

–   
oseba, ki potuje v
tranzitu cez Republiko Slovenijo in zapusti Republiko Slovenijo najpozneje v
šestih urah po vstopu,

–   
oseba z diplomatskim
potnim listom,

–   
oseba, ki še ni
dopolnila 13 let in ki dnevno ali obcasno prehaja mejo zaradi vkljucenosti v
vzgojo, izobraževanje ali znanstveno raziskovanje v Republiki Sloveniji ali
državi clanici EU ali schengenskega obmocja in to izkazuje z ustreznimi
dokazili.

Iz drugega odstavka 10. clena Odloka
izhaja, da lahko Republiko Slovenijo zapusti:

–     
cezmejni dnevni delovni
migrant, ki ima delovno razmerje v eni od držav clanic EU ali drugi državi
schengenskega obmocja, za kar ima dokazilo oziroma s podpisano izjavo utemelji
razlog za prehajanje meje kot dnevni delovni migrant, in se vraca v 14 urah po
prehodu meje;

–     
oseba, ki je že
dopolnila 13 let in ki dnevno ali obcasno prehaja mejo zaradi vkljucenosti v
vzgojo, izobraževanje ali znanstveno raziskovanje v Republiki Sloveniji ali
državi clanici EU ali schengenskega obmocja in to izkazuje z ustreznimi
dokazili;

–     
oseba, ki prevaža osebo
iz 5. tocke prvega odstavka 10. clena Odloka oziroma osebo iz prejšnje tocke in
se cez mejo vrne takoj po opravljenem prevozu;

–     
dvolastnik ali najemnik
zemljišca v obmejnem obmocju ali na obeh straneh državne meje, ki prehaja
državno mejo s sosednjo državo zaradi opravljanja
kmetijsko-poljedelsko-gozdarskih del in se vraca cez mejo najkasneje v desetih
urah po prehodu meje;

–    oseba, ki mejo prehaja iz nujnih
razlogov, vezanih na odpravo neposredne nevarnosti za zdravje ali življenje,ce
predloži negativni PCR test ali hitri antigenski test, ki ni starejši od sedem
dni od dneva odvzema brisa.

3     Glej sklepe Ustavnega sodišca št. U-I-194/17 z dne 22.
3. 2018, 13. tocka obrazložitve, št. U-I-107/15 z dne 7. 2. 2019, 17.
tocka obrazložitve, št. U-I-40/17 z dne 18. 12. 2019, 21. tocka
obrazložitve, in št. U-I-83/20 z dne 16. 4. 2020 (Uradni list RS,
št. 58/20), 18. tocka obrazložitve.

4     Iz Odloka izhaja, da je pod pogoji dolocenimi v Odloku vstop
dovoljenem vsakomur, ne glede na namen, vendar je oseba, ki prihaja iz držav na
rdecem seznamu, napotena v karanteno. Odlok doloca vec izjem, ki omogocajo
vstop v državo, ne da bi bila oseba napotena v karanteno (peti odstavek 9.
clena in prvi in drugi odstavek 10. clena Odloka). Med drugim lahko oseba
vstopi v Republiko Slovenijo brez napotitve v karanteno tudi, ce predloži negativni
rezultat PCR, ki ni starejši od 48 ur od odvzema brisa in je opravljen v državi
clanici EU ali državi clanici schengenskega obmocja, medtem ko oseba s
prebivališcem v Republiki Sloveniji ne sme zapustiti države, ceprav bi imela
negativen PCR test (1. tocka petega odstavka 9. clena Odloka).

5        Prvi odstavek 32. clena Ustave doloca:
''Vsakdo ima pravico, da se prosto giblje in si izbira prebivališce, da zapusti
državo in se vanjo kadarkoli vrne.''

6        Pravica zapustiti državo je dolocena tudi v
13. clenu Splošne deklaracije OZN, drugem odstavku 12. clena Mednarodnega pakta
o državljanskih in politicnih pravicah (Uradni list SFRJ, št. 7/91, in
Uradni list RS, št. 35/92, MP, št. 9/92), drugem odstavku 10. clena
Konvencije o otrokovih pravicah (Uradni list SFRJ, MP, št. 15/90; Akt o
nostrifikaciji nasledstva glede konvencij Organizacije združenih narodov in
konvencij, sprejetih v Mednarodni agenciji za atomsko energijo, Uradni list RS,
št. 35/92, in MP, št. 9/92 – KOP) in drugem odstavku 2. clena
Protokola št. 4 k EKCP.

7        Primerjaj E. Guild in V. Stoyanova, The
human right to leave any country: A right to be delivered, European Yearbook on
Human Rights, 2018, str. 373–394.

8     Odbor za clovekove pravice je sprejel Splošno priporocilo
št. 27, iz katerega izhaja, da morajo biti omejitve pravice zapustiti
državo skladne tudi z zagotavljanjem drugih konvencijskih pravic, morajo
zagotavljati enakost in ne smejo povzrocati diskriminacije. Pogoji za omejitev
pravice morajo biti natancno doloceni in ne smejo dolocati neomejene diskrecije
organom odlocanja. Splošna nacela presoje omejitev pravice zapustiti državo
izhajajo tudi iz vec odlocitev Evropskega sodišca za clovekove pravice (v
nadaljevanju ESCP). Glej npr. sodbo v zadevi Stamose proti Bolgariji z
dne 27. 11. 2012, odlocitev v zadevi Schmid proti Avstriji z dne 9. 7.
1985, sodbo v zadevi Nalbantski proti Bolgariji z dne 10. 2. 2011 in
odlocitev v zadevi Peltonen proti Finski z dne 20. 2. 1995.

9        Na podlagi prvega odstavka 21. clena PDEU
ima vsak državljan Unije pravico do prostega gibanja in prebivanja na ozemlju
držav clanic ob upoštevanju omejitev in pogojev, dolocenih s Pogodbo o Evropski
uniji (precišcena razlicica, UL C 202, 7. 6. 2016 – PEU) in PDEU ter ukrepi, ki
so bili sprejeti za njuno uveljavitev. Svobodo gibanja in prebivanja doloca
tudi 45. clen Listine.

10      Glej npr. sodbo ESCP v zadevi Stamose
proti Bolgariji, 30. tocka obrazložitve, in sodbo sodišca Evropske unije (v
nadaljevanju SEU) v zadevi Ministerul Administratiei si Internelor –
Directia Generala de Pasapoarte Bucuresti proti Gheorgheju Jipu, C-33/07, z
dne 10. 7. 2008, 29. tocka obrazložitve.

11      Primerjaj s sodbo ESCP v zadevi Stamose
proti Bolgariji, 35. tocka obrazložitve, in s sodbo SEU v zadevi Ministerul
Administratiei si Internelor – Directia Generala de Pasapoarte Bucuresti proti
Gheorgheju Jipu, 24. tocka obrazložitve.

12      Primerjaj
s sodbo ESCP v zadevi Nada proti Švici z dne 12. 9. 2012, 163. tocka
obrazložitve.

13      Odlok
je bil objavljen 28. 3. 2021, veljati pa je zacel 29. 3. 2021 (14. clen Odloka).

14      Pri tem sicer ni mogoce prezreti, da so
ukrepi za zmanjšanje socialnih stikov uveljavljeni tudi v vseh sosednjih
državah, ki so v središcu pozornosti omejitve možnosti izstopa, zato se
možnosti okužbe in s tem možnost hospitalizacije ob vrnitvi bistveno ne
povecuje z odhodom posameznika v tujino. Ob vrnitvi v državo pa mora izpolniti
vse pogoje za vstop v državo (karantena ali testiranje). Poleg navedenega Vlada
sama navaja, da epidemiološka slika v sosednjih državah ni bistveno slabša kot
v Republiki Sloveniji, zato z bivanjem v tujini ne morejo biti bistveno
povecane možnosti za okužbo. V takih okolišcinah je nevarnost nastanka
škodljivih posledic zaradi izstopa iz Republike Slovenije ob casovno kratko
veljavnem ukrepu dodatno zmanjšana.

15    Glej Priporocilo Sveta (EU) 2020/1475 z dne 13. oktobra 2020 o
usklajenem pristopu k omejevanju prostega gibanja v odziv na pandemijo COVID-19
(UL L 337, 14. 10. 2020) in Priporocilo Sveta (EU) 2021/119 z dne 1. februarja
2021 o spremembi Priporocila (EU) 2020/1475 o usklajenem pristopu k omejevanju
prostega gibanja v odziv na pandemijo COVID-19 (UL L 36I, 2. 2. 2021).
