BEK nr 198 af 13/03/2020
Bekendtgørelse om anmeldelse af COVID-19

I medfør af § 26 i lov om foranstaltninger mod smitsomme sygdomme, jf. lovbekendtgørelse nr. 1026 af 1. oktober 2019, fastsættes:

§ 1. Det laboratorium, der konstaterer SARS-CoV-2 i prøvemateriale fra patienter, skal anmelde resultatet af prøven til Statens Serum Institut.

§ 2. Læger, der behandler patienter med laboratoriebekræftede tilfælde af COVID-19, er forpligtet til på forespørgsel at afgive yderligere oplysninger om tilfældet til Statens Serum Institut efter nærmere aftale med Sundhedsstyrelsen.

§ 3. Bekendtgørelsen træder i kraft den 15. marts 2020.

Stk. 2. Bekendtgørelse nr. 183 af 5. marts 2020 om lægers anmeldelse af COVID-19 ophæves.

Sundhedsstyrelsen, den 13. marts 2020

Søren Brostrøm