Rectificatie van publicatie in de Staatscourant van 7 april 2020, nr. 19916, inzake Besluit van het bestuur van de raad voor rechtsbijstand, d.d. 31 maart 2020, houdende de bekendmaking van een tijdelijke beleidsregel ter bevoorschotting van de gesubsidieerde toevoegingenpraktijk van advocaten en mediators gedurende de COVID-19-crisis (Ondersteuningsregeling gesubsidieerde toevoegingenpraktijk van advocaten en mediators COVID-19-crisis)
In de publicatie van artikel 2 van bovengenoemd besluit wordt per abuis verwezen naar een onjuist artikel.

Artikel 2 lid 2 bepaalt onder meer dat de advocaat of mediator bij de aanvraag van het voorschot verklaart in te stemmen met verrekening van het voorschot. Dit voorschot is niet beschreven in artikel 7 eerste lid maar in artikel 5 van de regeling.

In artikel 2 lid 2 moet ‘zoals beschreven in art. 7 eerste lid’ worden vervangen door ‘zoals beschreven in artikel 5 van deze regeling’.

Utrecht, 8 april 2020
Het bestuur van de raad voor rechtsbijstand,
Namens deze,
I.D. Nijboer
Algemeen directeur/bestuurder