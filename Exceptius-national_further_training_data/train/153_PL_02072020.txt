Dokument podpisany przez Marek Głuch Data: 2020.07.02 20:46:24 CEST
DZIENNIK USTAW
RZECZYPOSPOLITEJ POLSKIEJ
Warszawa, dnia 2 lipca 2020 r.
Poz. 1182
ROZPORZĄDZENIE RADY MINISTRÓW
z dnia 2 lipca 2020 r.
zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii
Na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.1)) zarządza się, co następuje:
§ 1. W rozporządzeniu Rady Ministrów z dnia 19 czerwca 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii (Dz. U. poz. 1066 i 1161) wprowadza się następujące zmiany: 1) w § 3:
a) w ust. 2: – pkt 5 otrzymuje brzmienie: „5) przez obywateli państw członkowskich Unii Europejskiej, państw członkowskich Europejskiego Porozumienia o Wolnym Handlu (EFTA) – stron umowy o Europejskim Obszarze Gospodarczym lub Konfederacji Szwajcarskiej oraz ich małżonków i dzieci;”, – pkt 9 i 10 otrzymują brzmienie: „9) przez studentów, uczestników studiów podyplomowych, kształcenia specjalistycznego i innych form kształcenia, a także doktorantów kształcących się w Rzeczypospolitej Polskiej; 10) przez naukowców prowadzących badania naukowe lub prace rozwojowe w Rzeczypospolitej Polskiej;”, – w pkt 11 w lit. f przecinek zastępuje się średnikiem i uchyla się lit. g, – dodaje się pkt 12 w brzmieniu: „12) przez obywateli Rzeczypospolitej Polskiej.”,
b) w ust. 3 pkt 2 otrzymuje brzmienie: „2) pkt 9 i 10 – są obowiązane udokumentować funkcjonariuszowi Straży Granicznej kształcenie się lub prowadzenie badań naukowych lub prac rozwojowych w Rzeczypospolitej Polskiej.”;
2) w § 13 dodaje się ust. 9 w brzmieniu: „9. Do odwołania oświadczenia woli świadczeniobiorców o wyborze świadczeniodawcy, lekarza podstawowej
opieki zdrowotnej, pielęgniarki podstawowej opieki zdrowotnej i położnej podstawowej opieki zdrowotnej mogą być składane zgodnie z wzorami obowiązującymi w dniu 13 marca 2020 r.”. § 2. Rozporządzenie wchodzi w życie z dniem 3 lipca 2020 r.
Prezes Rady Ministrów: M. Morawiecki
1) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374, 567 i 875.

