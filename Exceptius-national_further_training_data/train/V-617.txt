LIETUVOS RESPUBLIKOS SVEIKATOS APSAUGOS MINISTRAS-
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL SVEIKATOS APSAUGOS MINISTRO-VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. KOVO 16 D. SPRENDIMO NR. V-381 „DĖL COVID-19 LIGOS (KORONAVIRUSO INFEKCIJOS) VALDYMO PRIEMONIŲ PREKYBOS VIETOMS“ PAKEITIMO

2020 m. kovo 30 d. Nr. V-617 
Vilnius

Pakeičiu Sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. kovo 16 d. sprendimą Nr. V-381 „Dėl COVID-19 ligos (koronaviruso infekcijos) valdymo priemonių prekybos vietoms“:
1.	Papildau 1.9 papunkčiu:
„1.9. Prie įėjimo į prekybos vietą, taip pat prekybos vietų interneto svetainėse skelbti informaciją apie sustabdytą daugkartinių pakuočių, už kurias nustatytas užstatas, ir vienkartinių pakuočių, už kurias nustatytas užstatas, priėmimą prekybos vietų viduje ir apie artimiausiai esančius lauke įrengtus taromatus, kur vykdomas daugkartinių pakuočių, už kurias nustatytas užstatas, ir vienkartinių pakuočių, už kurias nustatytas užstatas, priėmimas.“
2.	Papildau 31 punktu:
„31. Leisti pardavėjams sustabdyti daugkartinių pakuočių, už kurias nustatytas užstatas, ir vienkartinių pakuočių, už kurias nustatytas užstatas, atliekų priėmimą prekybos vietų viduje automatizuotu būdu (taromatuose).“
3.	Papildau 4.5 papunkčiu:
„4.5. daugkartinių pakuočių, už kurias nustatytas užstatas, ir vienkartinių pakuočių, už kurias nustatytas užstatas, atliekų priėmimą prekybos vietų viduje rankiniu būdu.“



Sveikatos apsaugos ministras – valstybės lygio
ekstremaliosios situacijos valstybės operacijų vadovas 	                      Aurelijus Veryga




