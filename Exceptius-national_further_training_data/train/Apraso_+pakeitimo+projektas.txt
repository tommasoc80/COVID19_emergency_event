

LIETUVOS RESPUBLIKOS SVEIKATOS APSAUGOS MINISTRAS
ĮSAKYMAS

DĖL LIETUVOS RESPUBLIKOS SVEIKATOS APSAUGOS MINISTRO 2020 M. GRUODŽIO 23 D. ĮSAKYMAS NR. V-2997 „DĖL GYVENTOJŲ SKIEPIJIMO VALSTYBĖS BIUDŽETO LĖŠOMIS ĮSIGYJAMA COVID-19 LIGOS (KORONAVIRUSO INFEKCIJOS) VAKCINA ORGANIZAVIMO TVARKOS APRAŠO PATVIRTINIMO“ PAKEITIMO

2021 m. sausio 6 d. Nr. V-11
Vilnius

P a k e i č i u Gyventojų skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina organizavimo tvarkos aprašą, patvirtintą Lietuvos Respublikos sveikatos apsaugos ministro 2020 m. gruodžio 23 d. įsakymu Nr. V-2997 „Dėl Gyventojų skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina organizavimo tvarkos aprašo patvirtinimo“:
1. Pripažįstu netekusiu galios 3.2 papunktį.
2. Pripažįstu netekusiu galios 6 punktą.
3. Pripažįstu netekusiu galios 7.5 papunktį.
4. Pripažįstu netekusiu galios 8 punktą.
5. Pripažįstu netekusiu galios 9 punktą.
6. Pakeičiu 14.2 papunktį ir jį išdėstau taip:
„14.2. koordinuoja skiepijimą organizuojančių ASPĮ ir paslaugų dėl COVID-19 ligos (koronaviruso infekcijos) teikimą organizuojančių asmens sveikatos priežiūros įstaigų, nurodytų Lietuvos Respublikos Vyriausybės 2020 m. lapkričio 4 d. nutarimo Nr. 1226 „Dėl karantino Lietuvos Respublikos teritorijoje paskelbimo“ (toliau – nutarimas) priede (toliau – paslaugas organizuojanti ASPĮ), darbą, kad būtų savanoriškai paskiepyti toje savivaldybėje dirbantys ir esantys prioritetinių grupių asmenys;“.
7. Pakeičiu 14.4 papunktį ir jį išdėstau taip:
„14.4. užtikrina, kad savivaldybėje būtų parengti ir sklandžiai įgyvendinti savivaldybės gyventojų skiepijimo COVID-19 vakcina planai, kuriuose nurodytos savivaldybėje dirbančių ir esančių asmenų prioritetinės grupės ir kiekvienai iš jų priklausančių asmenų skaičius.“ 
8. Pakeičiu 15.2 papunktį ir jį išdėstau taip:
„15.2. planuoja skiepijamų pacientų srautus, atsižvelgdama į asmenų, priklausančių kiekvienai prioritetinei grupei, skaičių;“.
9. Papildau 151 punktu:
„151. Paslaugas organizuojanti ASPĮ planuoja savo bei jos teritorijai priskirtų pasitelkiamų ASPĮ, nurodytų nutarimo priede, skiepijamų asmenų skaičių, atsižvelgdama į kiekvienos ASPĮ darbuotojų, profesinio mokymo įstaigų mokinių bei aukštųjų mokyklų studentų, ASPĮ atliekančių praktinį (klinikinį) mokymą pagal trišalę praktinio mokymo sutartį, ir asmenų, ASPĮ vykdančių savanorišką veiklą, dalyvaujančių teikiant asmens sveikatos priežiūros paslaugas, kurie priklauso atitinkamai prioritetinei grupei, skaičių, COVID-19 vakcinų transportavimo ir kitus aspektus.“
10. Pakeičiu 16 punktą ir jį išdėstau taip:
„16. „Ledo“ vakcinomis skiepijama šia tvarka:
16.1. „ledo“ vakcinas užsako skiepijimą organizuojanti ASPĮ ir paslaugas organizuojanti ASPĮ. Jos kiekvieną pirmadienį pateikia paraišką ESSC ar sutarties vykdytojui, nurodydamos kitos savaitės COVID-19 vakcinos poreikį. Vienu kartu užsakomas COVID-19 vakcinos kiekis negali būti didesnis, nei skiepijimą organizuojanti ASPĮ ir paslaugas organizuojanti ASPĮ gali paskiepyti pacientų per COVID-19 vakcinos charakteristikų santraukoje nustatytą terminą, kad būtų užtikrintas maksimalus gautos COVID-19 vakcinos panaudojimas per vakcinos gamintojo nurodytą laiką; 
16.2. ESSC ar sutarties vykdytojas skiepijimą organizuojančiai ASPĮ, jei ji užsakė ne mažiau kaip vieną išorinę pakuotę, ir paslaugas organizuojančiai ASPĮ ne vėliau kaip per 7 dienas po užsakymo gavimo pateikia jų užsakytą „ledo“ vakcinų kiekį. Jei skiepijimą organizuojanti ASPĮ užsakė mažiau kaip vieną išorinę „ledo“ vakcinos pakuotę, ESSC ar sutarties vykdytojas ne vėliau kaip per 7 dienas po užsakymo gavimo pateikia jos užsakytą „ledo“ vakcinos kiekį teritorijos, kurioje yra skiepijimą organizuojanti ASPĮ, paslaugas organizuojančiai ASPĮ. Kartu su kiekviena „ledo“ vakcinos siunta pateikia registracijos metu patvirtintus pakuotės lapelius lietuvių kalba bei informaciją, kur galima rasti Europos Komisijos patvirtinto pakuotės lapelio informaciją ir COVID-19 vakcinos charakteristikų santrauką, nurodydami interneto svetainės adresą. Pateikiamų pakuotės lapelių skaičius turi būti ne mažesnis negu tiekiamų COVID-19 vakcinų dozių skaičius, išskyrus atvejus, kai skiepijimą organizuojanti ASPĮ ar paslaugas organizuojanti ASPĮ paprašo kitokio pakuočių lapelių skaičiaus;
16.3. skiepijimą organizuojanti ASPĮ ir paslaugas organizuojanti ASPĮ, gavusi „ledo“ vakcinas, vykdo skiepijimą. Paslaugas organizuojanti ASPĮ taip pat skiepijimą organizuoja skiepijimą organizuojančiose ASPĮ, kurios užsakė mažiau kaip vieną išorinę „ledo“ vakcinos pakuotę, bei ASPĮ, kuriose organizuojamas paslaugų teikimas, nurodytose nutarimo priede.
16.4. Skiepijimą organizuojanti ASPĮ ir paslaugas organizuojanti ASPĮ „ledo“ vakcinas saugo gamintojo nustatytomis laikymo sąlygomis.“
11. Pakeičiu priedą ir jį išdėstau nauja redakcija (pridedama). 



Sveikatos apsaugos ministras                           			      Arūnas Dulkys


Gyventojų skiepijimo valstybės biudžeto lėšomis
įsigyta COVID-19 ligos (koronaviruso infekcijos)
vakcina organizavimo tvarkos aprašo
priedas

(Paraiškos COVID-19 vakcinai gauti forma)

______________________________________________________________________
(Asmens sveikatos priežiūros įstaigos (toliau – ASPĮ) pavadinimas, adresas)

____________________________
(Įgaliotos institucijos pavadinimas)


PARAIŠKA COVID-19 VAKCINAI GAUTI

20       m.                         d. Nr.
_____________________________
(sudarymo vieta)



Įstaigos, kurioje yra skiepijama prioritetinė grupė, pavadinimas
Prioritetinės grupės, kuri skiepijama, Nr.* 
Kitai savaitei prašomas COVID-19 vakcinos kiekis (dozėmis) prioritetinei grupei skiepyti 
1.
2.
3.










Iš viso 



________________________            _________________               _________________________
(Atsakingo asmens pareigos)                   (Parašas)                                      (Vardas ir pavardė)









Dokumento rengėjo nuoroda (vardas, pavardė, tel. Nr., el. p.)




* Lietuvos Respublikos sveikatos apsaugos ministro 2020 m. gruodžio 23 d. įsakymo Nr. V-3006 „Dėl skiepijimo valstybės biudžeto lėšomis įsigyjama COVID-19 ligos (koronaviruso infekcija) vakcina prioritetinių gyventojų grupių patvirtinimo“ punkto numeris
