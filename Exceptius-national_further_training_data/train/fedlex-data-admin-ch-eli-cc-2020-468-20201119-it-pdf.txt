Ordinanza
sul sistema di tracciamento della prossimità
per il coronavirus SARS-CoV-2
(OSTP)
818.101.25
del 24 giugno 2020 (Stato 19 novembre 2020)
Il Consiglio federale svizzero,
visto l'articolo 60a capoverso 7 della legge del 28 settembre 2012* 1 2
sulle epidemie (LEp),
ordina:
Art. 1 Oggetto
La presente ordinanza disciplina i dettagli dell'organizzazione, dell'esercizio e del
trattamento dei dati del sistema di tracciamento della prossimità per il coronavirus
SARS-CoV-2 (sistema TP) di cui all'articolo 60a LEp.
Art. 2 Struttura
1	Il sistema TP include i seguenti componenti:
a.	un sistema di gestione dei dati relativi alla prossimità (sistema GP), costitui-
to da un'applicazione installata dai partecipanti sul proprio telefono cellulare
(app SwissCovid) e da un back end (back end GP);
b.	un sistema di gestione dei codici di attivazione delle informazioni (sistema
di gestione dei codici), costituito da un front end basato sulla rete e da un
back end.
2	Il back end GP e il sistema di gestione dei codici sono gestiti come server centrali
dall'Ufficio federale della sanità pubblica (UFSP).
Art. 3 Volontarietà
1	L'installazione e l'utilizzazione dell'app SwissCovid sono volontarie.
2	I partecipanti che sono stati potenzialmente esposti al coronavirus sono informati
soltanto con il consenso esplicito della persona infetta.
RU 2020 2553
1 RS 818.101
1
818.101.25
Lotta contro le malattie
Art. 4 Organo federale responsabile
L'UFSP è l'organo federale responsabile degli aspetti legali di protezione dei dati di
tutti i componenti del sistema TP.
Art. 5 Modalità di funzionamento di base
1	Nel funzionamento di base il back end GP mette a disposizione delle app Swis-
sCovid il suo contenuto mediante procedura di richiamo. Il contenuto consiste in un
elenco con i seguenti dati:
a.	le chiavi private dei partecipanti infetti che erano di attualità nel periodo in
cui altri partecipanti erano potenzialmente esposti al coronavirus (periodo ri-
levante);
b.	la data di ogni chiave.
2	Mediante l'utilizzazione di un'interfaccia verso il sistema operativo del telefono
cellulare, l'app SwissCovid adempie le seguenti funzioni:
a.	genera almeno una volta al giorno una nuova chiave privata che non permet-
te di risalire all'app SwissCovid, al telefono cellulare e al partecipante;
b.	scambia un codice d'identificazione che cambia almeno una volta ogni
mezz'ora con tutte le app compatibili che si trovano entro la portata di Blue-
tooth. Il codice d'identificazione è ricavato dalla chiave privata attualmente
in uso, ma non può essere ricondotto a questa chiave e non permette di risali-
re all'app SwissCovid, al telefono cellulare e al partecipante;
c.	memorizza i codici d'identificazione ricevuti, la potenza del segnale, la data
e la durata stimata della prossimità;
d.	richiama periodicamente dal back end GP l'elenco delle chiavi private dei
partecipanti contagiati e controlla se i loro codici d'identificazione memoriz-
zati localmente sono stati generati con una chiave privata dell'elenco;
e.2 se riscontra che almeno uno dei codici di identificazione memorizzati local-
mente è stato generato con una delle chiavi private dell'elenco e se sono
soddisfatte le condizioni di prossimità di cui all'allegato numero 1, l'app
SwissCovid invia l'informazione; la distanza della prossimità è stimata in
base alla potenza del segnale ricevuto.
3	Le funzioni dei sistemi operativi utilizzate tramite l'interfaccia devono adempiere
le prescrizioni di cui all'articolo 60a LEp e alla presente ordinanza; è fatta salva la
disposizione sul codice sorgente di cui all'articolo 60a capoverso 5 lettera e LEp.
L'UFSP si assicura che queste prescrizioni siano rispettate, in particolare richieden-
do le necessarie garanzie.
4	...2 3
2 Nuovo testo giusta il n. I dell'O del 18 nov. 2020, in vigore dal 19 nov. 2020
(RU 2020 4733).
3 Abrogato dal n. I dell'O del 18 nov. 2020, con effetto dal 19 nov. 2020 (RU 2020 4733).
2
Sistema di tracciamento della prossimità per il coronavirus SARS-CoV-2. O
818.101.25
Art. 6 Modalità di funzionamento dopo un'infezione
1	Se un'infezione è confermata, un servizio autorizzato può, con il consenso della
persona infetta, richiedere un codice di attivazione unico e limitato nel tempo al
sistema di gestione dei codici; a tale scopo, trasmette a quest'ultimo la data in cui si
sono manifestati i primi sintomi o, se la persona infetta non presenta sintomi, la data
in cui è stato effettuato il test.4
2	Il servizio autorizzato comunica il codice di attivazione alla persona infetta.5
Quest'ultima lo può immettere nella sua app SwissCovid.
3	Il back end del sistema di gestione dei codici conferma all'app SwissCovid la
validità del codice immesso. Dalla data registrata sottrae il numero di giorni secondo
l'allegato numero 2.6 Il back end del sistema di gestione dei codici trasmette questa
data all'app SwissCovid della persona infetta.
4	L'app SwissCovid della persona infetta trasmette al back end GP le chiavi private
che erano di attualità nel periodo rilevante unitamente alla data corrispondente.
5	Il back end GP inserisce nel suo elenco le chiavi private ricevute unitamente alle
date corrispondenti.
6	Dopo la trasmissione delle chiavi private, l'app SwissCovid genera una nuova
chiave privata. Da quest'ultima non è possibile risalire a precedenti chiavi private.
Art. 7 Contenuto dell'informazione
1	L'informazione include:
a.	l'informazione che il partecipante è stato potenzialmente esposto al corona-
virus;
b.7 l'indicazione dei giorni in cui lo è stato;
c.	l'informazione che l'UFSP gestisce una linea di consulenza telefonica gra-
tuita;
d.	le raccomandazioni di comportamento dell'UFSP.
2	Il sistema TP non dà istruzioni ai partecipanti.
Art. 8	Contenuto del sistema di gestione dei codici
1 Il sistema di gestione dei codici contiene i seguenti dati:
a. i codici di attivazione;
4
5
6
7
Nuovo testo giusta il n. I dell'O del 18 nov. 2020, in vigore dal 19 nov. 2020
(RU 2020 4733).
Nuovo testo giusta il n. I dell'O del 18 nov. 2020, in vigore dal 19 nov. 2020
(RU 2020 4733).
Nuovo testo del per. giusta il n. I dell'O del 18 nov. 2020, in vigore dal 19 nov. 2020
(RU 2020 4733).
Nuovo testo giusta il n. I dell'O del 18 nov. 2020, in vigore dal 19 nov. 2020
(RU 2020 4733).
3
818.101.25
Lotta contro le malattie
b. la data in cui si sono manifestati i primi sintomi o, se la persona infetta non
presenta sintomi, la data in cui è stato effettuato il test;
c.	la data di distruzione dei dati di cui alle lettere a e b.
2 Questi dati non permettono di risalire ai partecipanti.
Art. 8a8	Modalità di accesso al sistema di gestione dei codici
L'accesso al sistema di gestione dei codici può avvenire mediante:
a. uno specialista del servizio autorizzato attraverso il front end; oppure
b. un'interfaccia tra il sistema di gestione dei codici e un sistema del servizio
autorizzato.
Art. 9	Accesso al sistema di gestione dei codici attraverso il front end9
1 Possono richiedere il codice di attivazione attraverso il front end le seguenti perso-
ne che agiscono per conto del servizio autorizzato interessato:10
a. i medici cantonali;
b. il medico in capo dell'esercito;
c.	altri collaboratori dei servizi medici cantonali o del servizio medico militare
dell'esercito;
d.	i terzi incaricati dai servizi medici cantonali o dal servizio medico militare
dell'esercito;
e.11 i collaboratori di studi medici;
f.12 i collaboratori dei laboratori titolari di un'autorizzazione secondo l'arti-
colo 16 LEp;
g.13 i collaboratori delle strutture di cui all'articolo 24 capoverso 1 lettera b
dell'ordinanza 3 COVID-19 del 19 giugno 202014;
h.15 i collaboratori della linea telefonica di cui all'articolo 7 capoverso 1 lettera c.
2 La registrazione nel sistema di gestione dei codici avviene mediante il sistema
centrale di accesso e autorizzazione dell'Amministrazione federale per le applica-
zioni di rete. Sono applicabili le disposizioni dell'ordinanza del 19 ottobre 201616
sui sistemi di gestione delle identità e sui servizi di elenchi della Confederazione.
8	Introdotto dal n. I dell'O del 18 nov. 2020, in vigore dal 19 nov. 2020 (RU 2020 4733).
9	Nuovo testo giusta il n. I dell'O del 18 nov. 2020, in vigore dal 19 nov. 2020
(RU 2020 4733).
10	Nuovo testo giusta il n. I dell'O del 18 nov. 2020, in vigore dal 19 nov. 2020
(RU 2020 4733).
11	Nuovo testo giusta il n. I dell'O del 18 nov. 2020, in vigore dal 19 nov. 2020
(RU 2020 4733).
12	Introdotta dal n. I dell'O del 18 nov. 2020, in vigore dal 19 nov. 2020 (RU 2020 4733).
13	Introdotta dal n. I dell'O del 18 nov. 2020, in vigore dal 19 nov. 2020 (RU 2020 4733).
14 RS 818.101.24
15 Introdotta dal n. I dell'O del 18 nov. 2020, in vigore dal 19 nov. 2020 (RU 2020 4733).
16 RS 172.010.59
4
Sistema di tracciamento della prossimità per il coronavirus SARS-CoV-2. O
818.101.25
3	L'UFSP concede e amministra i diritti di accesso al sistema di gestione dei codici.
Può autorizzare i medici cantonali e il medico in capo dell'esercito o singoli loro
assistenti a concedere i diritti di accesso ad assistenti.
Art. 9a17	Accesso al sistema di gestione dei codici attraverso l'interfaccia
L'UFSP consente ai servizi autorizzati secondo l'articolo 9 capoverso 1 di collegare
il loro sistema a quello di gestione dei codici attraverso l'interfaccia, purché il siste-
ma in questione garantisca un livello di sicurezza adeguato.
Art. 10 Prestazioni di terzi
1 L'UFSP può incaricare terzi di mettere a disposizione delle app SwissCovid me-
diante procedura di richiamo l'elenco dei dati necessari per le informazioni.
2 Può conferire a terzi la concessione dei diritti di accesso al sistema di gestione dei
codici. I terzi incaricati devono garantire un controllo affidabile e giuridicamente
corretto delle autorizzazioni degli specialisti.
3	I terzi incaricati devono impegnarsi contrattualmente a rispettare le prescrizioni
dell'articolo 60a LEp e della presente ordinanza; è fatta salva la disposizione sul
codice sorgente di cui all'articolo 60a capoverso 5 lettera e LEp. L'UFSP controlla
il rispetto delle prescrizioni.
Art. 11 Registro degli accessi
1 Alla memorizzazione e all'analisi dei registri degli accessi al back end GP e al
sistema di gestione dei codici, nonché all'elenco di cui all'articolo 10 capoverso 1
sono applicabili gli articoli 57i-57q della legge del 21 marzo 199718 sull'organiz-
zazione del Governo e dell'Amministrazione e l'ordinanza del 22 febbraio 201219
sul trattamento di dati personali derivanti dall'utilizzazione dell'infrastruttura elet-
tronica della Confederazione.
2 Oltre a questi registri e alla registrazione delle prossimità, il sistema TP non tiene
registri delle attività del front end del sistema di gestione dei codici e delle app
SwissCovid.
Art. 12	Comunicazione per scopi statistici
L'UFSP mette periodicamente a disposizione dell'Ufficio federale di statistica
(UST) per valutazioni statistiche la raccolta dei dati disponibili in quel momento nei
due back end in forma completamente anonimizzata.
Art. 13	Distruzione dei dati
1 I dati del sistema GP sono distrutti sia sul telefono cellulare sia nel back end GP
14 giorni dopo la loro registrazione.
17	Introdotto dal n. I dell'O del 18 nov. 2020, in vigore dal 19 nov. 2020 (RU 2020 4733).
18	RS 172.010
19	RS 172.010.442
5
818.101.25
Lotta contro le malattie
2 I dati del sistema di gestione dei codici sono distrutti 24 ore dopo la loro registra-
zione.
3	I dati dei registri di terzi incaricati ai sensi dell'articolo 10 capoverso 1 sono di-
strutti 7 giorni dopo la loro registrazione.
4	Per il rimanente, la distruzione dei dati dei registri è retta dall'articolo 4 capover-
so 1 lettera b dell'ordinanza del 22 febbraio 201220 sul trattamento di dati personali
derivanti dall'utilizzazione dell'infrastruttura elettronica della Confederazione.
5	Anche i dati messi a disposizione dell'UST sono distrutti conformemente al pre-
sente articolo.
Art. 14	Controllo del codice sorgente
1 L'UFSP pubblica i dati necessari per controllare se i programmi leggibili dalle
macchine di tutti i componenti del sistema TP sono stati creati sulla base del codice
sorgente pubblico.
2 Effettua il controllo anche in modo autonomo.
Art. 15 Disattivazione dell'app SwissCovid e rapporto
1 Al momento dell'abrogazione della presente ordinanza, l'UFSP disattiva l'app
SwissCovid e chiede ai partecipanti di disinstallarla dal loro telefono cellulare.
2 Entro sei mesi dall'abrogazione l'UFSP fa rapporto al Consiglio federale.
Art. 16 Abrogazione di un altro atto normativo
L'ordinanza COVID-19 test pilota di tracciamento di prossimità del 13 maggio
202021 è abrogata.
Art. 16a22	Aggiornamento dell'allegato
Il Dipartimento federale dell'interno (DFI) aggiorna l'allegato alla presente ordinan-
za secondo lo stato attuale della scienza.
Art. 17 Entrata in vigore e durata di validità
La presente ordinanza entra in vigore il 25 giugno 2020 alle ore 00.00 e si applica
fino al 30 giugno 2022.
20 RS 172.010.442
21	[RU 2020 1589]
22	Introdotto dal n. I dell'O del 18 nov. 2020, in vigore dal 19 nov. 2020 (RU 2020 4733).
6
Sistema di tracciamento della prossimità per il coronavirus SARS-CoV-2. O
818.101.25
Allegato23
(art. 5 cpv. 2 lett. e e 6 cpv. 3)
Condizioni di prossimità epidemiologiche e periodo rilevante
1. Condizioni di prossimità epidemiologiche
Le condizioni di prossimità epidemiologiche sono soddisfatte se:
a. vi è stata una prossimità fisica di 1,5 metri o meno con il telefono cellulare
di almeno un partecipante infetto;
b. la somma della durata di tutte le prossimità secondo la lettera a raggiunge o
supera i 15 minuti in una giornata.
2. Inizio del periodo rilevante sotto il profilo epidemiologico
Numero di giorni da sottrarre: due.
23	Nuovo testo giusta il n. II dell'O del 18 nov. 2020, in vigore dal 19 nov. 2020
(RU 2020 4733).
7
818.101.25
Lotta contro le malattie
8