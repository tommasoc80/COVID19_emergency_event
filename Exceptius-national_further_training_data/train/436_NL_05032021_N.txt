Regeling van de Minister van Binnenlandse Zaken en Koninkrijksrelaties van 1 maart 2021 houdende een tweede wijziging van de Tijdelijke regeling verkiezingen covid-19
De Minister van Binnenlandse Zaken en Koninkrijksrelaties;

Gelet op artikel 9, eerste en vierde lid, van de Tijdelijke wet verkiezingen covid-19 en artikel N 10, derde lid, van de Kieswet;

Besluit:

ARTIKEL I
De Tijdelijke regeling verkiezingen covid-19 wordt als volgt gewijzigd:

A

Artikel 5 wordt als volgt gewijzigd:

1. In het eerste lid worden de laatste twee onderdelen verletterd tot de onderdelen e en f.

2. Er wordt een lid toegevoegd, luidende:

4.Op of voor de tafel van het stembureau en waar nodig elders in het stemlokaal wordt tussen een lid van het stembureau en een kiezer een kuchscherm geplaatst.

B

De Bijlage behorende bij artikel 2 wordt als volgt gewijzigd:

1. De tabel die onderdeel uitmaakt van de inhoudsopgave wordt vervangen door de tabel die is opgenomen in onderdeel A van bijlage I bij deze regeling.

2. De modellen E-1 en E-2 worden vervangen door de gelijknamige modellen die zijn opgenomen in onderdeel B van bijlage I bij deze regeling.

3. Na Model B-1 worden drie modellen ingevoegd, luidende:

Model B-2: Poster ingang zittingslocatie gemeentelijk stembureau

Model B-2: Poster ingang zittingslocatie gemeentelijk stembureau
Model B-3: Poster ingang zittingslocatie hoofdstembureau

Model B-3: Poster ingang zittingslocatie hoofdstembureau
Model B-4: Poster ingang zittingslocatie centraal stembureau

Model B-4: Poster ingang zittingslocatie centraal stembureau
ARTIKEL II
In de bijlage van de Tijdelijke experimentenregeling centrale stemopneming komt model I te luiden:














ARTIKEL III
Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst.

Deze regeling zal met de toelichting in de Staatscourant worden geplaatst.

De Minister van Binnenlandse Zaken en Koninkrijksrelaties,
K.H. Ollongren

BIJLAGE I BEHORENDE BIJ ARTIKEL I, ONDERDEEL BA
Model:

Grondslag

Omschrijving

Model A

Art. 9 lid 1 Tijdelijke wet

Flyer voor kiezers

Model B-1

Art. 9 lid 1 Tijdelijke wet

Poster ingang stemlokaal

Model B-2

Art. 28 lid 1 jo. 9 lid 1 Tijdelijke wet

Poster ingang zittingslocatie gemeentelijk stembureau

Model B-3

Art. 23g lid 1 jo. 9 lid 1 Tijdelijke wet

Poster ingang zittingslocatie hoofdstembureau

Model B-4

Art. 23l lid 1 jo. 9 lid 1 Tijdelijke wet

Poster ingang zittingslocatie centraal stembureau

Model C-1

Art. 9 lid 3 Tijdelijke wet

Gezondheidscheck t.b.v. leden stembureau

Model C-2

Art. 9 lid 3 Tijdelijke wet

Gezondheidscheck t.b.v. waarnemer

Model C-3

Art. 28 lid 1 jo. 9 lid 3 Tijdelijke wet

Gezondheidscheck t.b.v. leden gemeentelijk stembureau

Model C-4

Art. 23g lid 1 jo. 23l lid 1 jo. 9 lid 3 Tijdelijke wet

Gezondheidscheck t.b.v. leden hoofdstembureau en centraal stembureau

Model C-5

Art. 9 lid 5 Tijdelijke wet

Gezondheidscheck voor de kiezer die bij het stemmen voor de Tweede Kamerverkiezing hulp vraagt aan het stembureau

Model D

Art. 13 lid 5 Tijdelijke wet

Verslag van een waarnemer van de zitting van een stembureau met beperkte toegang

Model E-1

Art. N 10 lid 3 Kieswet

Proces-verbaal van de vooropening bij een briefstembureau in een Nederlandse gemeente

Model E-2

Art. N 10 lid 3 Kieswet

Proces-verbaal van de telling bij een briefstembureau in een Nederlandse gemeente

Model F-1

Art. 7b lid 4 Tijdelijke wet

Briefstembiljet

Model F-2

Art. 7b lid 4 Tijdelijke wet

Geadresseerde retourenveloppe

Model F-3

Art. 7b lid 4 Tijdelijke wet

Stempluspas

Model F-4

Art. 7b lid 4 Tijdelijke wet

Enveloppe voor het stembiljet

Model F-5

Art. 7b lid 4 Tijdelijke wet

Handleiding voor de kiezer die per brief stemt

Model F-6

Art. 7b lid 4 Tijdelijke wet

Enveloppe verzending briefstembescheiden aan kiezers

Model G-1

Art. 16 lid 3 Tijdelijke wet

Elektronisch verzoek om bij volmacht te stemmen bij de verkiezing van de leden van de Tweede Kamer der Staten-Generaal (maart 2021)

Model G-2

Art. 16 lid 4 Tijdelijke wet

Verklaring gemachtigde volmachtstem bij de verkiezing van de leden van de Tweede Kamer der Staten-Generaal (maart 2021)

Model H

Art. 5 lid 5 Tijdelijke regeling

Verslag openstelling afgiftepunt

B
Model E-1: Proces-verbaal van de vooropening bij een briefstembureau in een Nederlandse gemeente

Model E-1: Proces-verbaal van de vooropening bij een briefstembureau in een Nederlandse gemeente







Model E-2: Proces-verbaal van de telling bij een briefstembureau in een Nederlandse gemeente

Model E-2: Proces-verbaal van de telling bij een briefstembureau in een Nederlandse gemeente













TOELICHTINGAlgemeen
De Tijdelijke wet verkiezingen covid-19 heeft tot doel het mogelijk te maken dat er verkiezingen als bedoeld in de Kieswet worden georganiseerd en gehouden met inachtneming van de maatregelen die noodzakelijk zijn om verspreiding te voorkomen van het nieuwe coronavirus (SARS-CoV-2), dat de ziekte covid-19 kan veroorzaken. De Tijdelijke regeling verkiezingen covid-19 bevat op onderdelen nadere invullingen van de in de wet gestelde regels alsook de modellen die op basis van de wet vastgesteld moeten worden. Met deze tweede wijziging van de Tijdelijke regeling verkiezingen covid-19 wordt een tweetal omissies hersteld en worden enkele nog ontbrekende modellen vastgesteld.

ARTIKELSGEWIJSArtikel IA (Art. 5)
Abusievelijk kent artikel 5, eerste lid, thans twee maal een onderdeel d. Met deze wijziging worden de laatste twee onderdelen verletterd. Op deze wijze zal een doorlopende lettering van de onderdelen a t/m f ontstaan. Daarnaast wordt een lid toegevoegd, dat de verplichting bevat tot het plaatsen van kuchschermen in het stemlokaal. Deze maatregel maakte reeds onderdeel uit van de Tijdelijke regeling verkiezingen covid-19 (Stcrt. 2020, 57913), maar is bij een eerdere wijziging (Stcrt. 2021, 4502) abusievelijk weggevallen.

B (Bijlage)
Abusievelijk stond bovenaan het eerder bekendgemaakte Model E-1 en Model E-2 (Stcrt. 2021, 4502) dat deze processen-verbaal door de voorzitter en minimaal twee andere briefstembureauleden ondertekend moeten worden, terwijl dit, gelet op artikel 8, eerste lid, van de Tijdelijke wet verkiezingen covid-19 door ten minste vier leden dient te gebeuren. Deze omissie is thans hersteld. Daarnaast worden de modellen voor de posters met de gezondheidscheck die hangen bij de ingang van de zittingslocatie van een gemeentelijk stembureau, hoofdstembureau en centraal stembureau vastgesteld.

Artikel II
Model I bij de Tijdelijke experimentenregeling centrale stemopneming wordt net als Model E-1 en Model E-2 (Artikel I, onderdeel B) zo aangepast dat het proces-verbaal door ten minste vier leden van het stembureau moet worden ondertekend.

Artikel III
De voorgestelde maatregelen en modellen zullen worden gebruikt bij de Tweede Kamerverkiezing van 17 maart 2021. Opdat de modellen tijdig daaraan voorafgaand beschikbaar zijn, treedt deze regeling in afwijking van het systeem van de vaste verandermomenten in werking met ingang van de dag na de datum van uitgifte van de Staatscourant waarin zij wordt geplaatst.

De Minister van Binnenlandse Zaken en Koninkrijksrelaties,
K.H. Ollongren

