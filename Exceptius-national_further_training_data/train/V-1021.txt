LIETUVOS RESPUBLIKOS SVEIKATOS APSAUGOS MINISTRAS – 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO  2020 M. BALANDŽIO 15 D. SPRENDIMO NR. V-876 „DĖL COVID-19 LIGOS (KORONAVIRUSO INFEKCIJOS) VALDYMO PRIEMONIŲ PREKYBOS IR PASLAUGŲ TEIKIMO VIETOMS“ PAKEITIMO

2020 m. balandžio  29  d. Nr. V-1021
Vilnius


1. Pakeičiu Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 15 d. sprendimą Nr. V-876 „Dėl COVID-19 ligos (koronaviruso infekcijos) valdymo priemonių prekybos ir paslaugų teikimo vietoms“:
1.1. Pakeičiu 1 punkto pirmąją pastraipą ir ją išdėstau taip:
„1. Įpareigoti parduotuvių, turgaviečių ir kitų prekybos vietų, (toliau – prekybos vietos) administracijas ar kitus jų veiklą organizuojančius subjektus, viešosiose prekybos vietose prekiaujančius asmenis:“.
1.2. Papildau 1.1.4 papunkčiu:
„1.1.4. užtikrinti ne mažesnį kaip 10 kv. m vienam pirkėjui tenkantį prekybos plotą arba vienu metu aptarnauti ne daugiau kaip vieną pirkėją.“
1.3. Pakeičiu 2.2 papunktį ir išdėstau jį taip:
„2.2. Leidžiama pardavėjams sustabdyti daugkartinių pakuočių, už kurias nustatytas užstatas, ir vienkartinių pakuočių, už kurias nustatytas užstatas, atliekų priėmimą parduotuvių viduje rankiniu būdu ir automatizuotu būdu (taromatuose).“
1.4. Pripažįstu netekusiu galios 2.3 papunktį.
1.5. Pakeičiu 3 punkto pirmąją pastraipą ir ją išdėstau taip:
„3.  Įpareigoti paslaugų (nurodytų Lietuvos Respublikos Vyriausybės 2020 m. kovo 14 d. nutarimo Nr. 207 „Dėl karantino Lietuvos Respublikos teritorijoje paskelbimo“ 3.2.8.1 papunktyje) teikėjus, teikiančius paslaugų teikimo vietose paslaugas, ar šių paslaugų teikimą organizuojančius subjektus:“.
1.6. Papildau 3.1.4 papunkčiu:
„3.1.4. užtikrinti ne mažesnį kaip 10 kv. m paslaugos teikimo vietos patalpų plotą, tenkantį vienam paslaugos gavėjui arba kitam lankytojui, arba vienu metu paslaugas teikti ne daugiau kaip vienam paslaugos gavėjui.“
2. Nustatau, kad šis sprendimas įsigalioja 2020 m. balandžio 30 d.



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                        Aurelijus Veryga
