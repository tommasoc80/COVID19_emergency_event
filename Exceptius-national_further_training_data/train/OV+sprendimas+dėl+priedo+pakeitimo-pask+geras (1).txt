LIETUVOS RESPUBLIKOS SVEIKATOS APSAUGOS MINISTRAS,
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO,
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. GRUODŽIO 25 D. SPRENDIMO NR. V-3007 „DĖL PACIENTŲ, SERGANČIŲ COVID-19 LIGA (KORONAVIRUSO INFEKCIJA), TOLIMESNIO SIMPTOMINIO GYDYMO PASLAUGŲ ORGANIZAVIMO“ PAKEITIMO

2020 m. gruodžio 30 d. Nr. V-3055
Vilnius

Pakeičiu Sveikatos apsaugos ministro, valstybės lygio ekstremaliosios situacijos valstybės operacijų vadovo 2020 m. gruodžio 25 d. sprendimą Nr. V-3007 „Dėl pacientų, sergančių COVID-19 liga (koronaviruso infekcija), tolimesnio simptominio gydymo paslaugų organizavimo“:
1.	Pakeičiu 1.1 papunktį ir jį išdėstau taip:
„1.1. Asmens sveikatos priežiūros įstaigas, nurodytas šio sprendimo priede (toliau – Reabilitacijos įstaiga), šio sprendimo priede nustatyta eilės pagal prioritetą tvarka po aktyvaus gydymo stacionarines asmens sveikatos priežiūros paslaugas teikiančiose asmens sveikatos priežiūros įstaigose (toliau – ASPĮ) tolimesniam simptominiam gydymui priimti pacientus, sergančius COVID-19 liga (koronaviruso infekcija), jeigu jiems nereikia deguonies terapijos. Šiame papunktyje nurodyti pacientai į šio sprendimo priede nurodytas Reabilitacijos įstaigas, pažymėtas 1 numeriu pagal prioritetą, perkeliami atsižvelgiant į tai, kuri iš jų yra arčiausiai ASPĮ, iš kurios perkeliamas pacientas;“
2.	Pakeičiu priedą ir jį išdėstau nauja redakcija (pridedama). 


Sveikatos apsaugos ministras, valstybės lygio
ekstremaliosios situacijos valstybės operacijų vadovas	Arūnas Dulkys

