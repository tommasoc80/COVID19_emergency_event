

LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
Dėl ŽEMĖS ŪKIO MINISTRO 2020 M. liepos 30 D. ĮSAKYMO NR. 3D-571 „DĖL DE MINIMIS PAGALBOS PAUKŠTIENOS IR KIAUŠINIŲ SEKTORIAUS ŪKIO SUBJEKTAMS, PATYRUSIEMS NUOSTOLIŲ DĖL COVID-19 LIGOS (KORONAVIRUSO INFEKCIJOS), TEIKIMO TAISYKLIŲ PATVIRTINIMO“ PAKEITIMO

2020 m. rugsėjo 24 d. Nr. 3D-664 
Vilnius


P a k e i č i u  De minimis pagalbos paukštienos ir kiaušinių sektoriaus ūkio subjektams, patyrusiems nuostolių dėl COVID-19 ligos (koronaviruso infekcijos), teikimo taisykles, patvirtintas Lietuvos Respublikos žemės ūkio ministro 2020 m. liepos 30 d. įsakymu Nr. 3D-571 „Dėl De minimis pagalbos paukštienos ir kiaušinių sektoriaus ūkio subjektams, patyrusiems nuostolių dėl COVID-19 ligos (koronaviruso infekcijos), teikimo taisyklių patvirtinimo“:
1. Pakeičiu 3 punktą ir jį išdėstau taip:
„3. Pagalba teikiama Taisyklių 6 ir 11 punktuose nurodytoms įmonėms.“
2. Pakeičiu 4 punktą ir jį išdėstau taip:
„4. Taisyklėse vartojamos sąvokos:
4.1. naminiai paukščiai – kaip apibrėžta 2008 m. birželio 16 d. Komisijos reglamento (EB) Nr. 543/2008, kuriuo nustatomos išsamios Tarybos reglamento (EB) Nr. 1234/2007 taikymo taisyklės dėl tam tikrų prekybos paukštiena standartų, 1 straipsnio 1 dalies a–e punktuose;
4.2. pirminė gamyba – kaip apibrėžta 2002 m. sausio 28 d. Europos Parlamento ir Tarybos reglamento (EB) Nr. 178/2002, nustatančio maistui skirtų teisės aktų bendruosius principus ir reikalavimus, įsteigiančio Europos maisto saugos tarnybą ir nustatančio su maisto saugos klausimais susijusias procedūras, 3 straipsnio 17 dalyje;
4.3. žemės ūkio produktai – kaip apibrėžta reglamento (ES) Nr. 1407/2013 2 straipsnio 1 dalies a punkte;
4.4. žemės ūkio produktų perdirbimas – kaip apibrėžta reglamento (ES) Nr. 1407/2013 2 straipsnio 1 dalies b punkte;
4.5. kitos Taisyklėse vartojamos sąvokos apibrėžtos bendrosiose administravimo taisyklėse ir žemės ūkio produktų pateikimo rinkai reikalavimuose.“
3. Pakeičiu 5 punktą ir jį išdėstau taip: 
„5. Vadovaujantis šio skyriaus nuostatomis skiriama pagalba, kurios teikimo pagrindas yra reglamentas (ES) Nr. 1408/2013, kompensuoti 10 proc. 2020 m. kovo–birželio mėn. laikotarpiu faktiškai patirtų įmonių gamybos sąnaudų.“
4. Pakeičiu 9.1 papunktį ir jį išdėstau taip:
„9.1. pagalba teikiama, jei pareiškėjas nėra gavęs paramos iš kitų nacionalinių ir ES programų išlaidoms, numatytoms šiame skyriuje, finansuoti. Jei pareiškėjas jau yra gavęs pagalbą pagal Taisykles, apskaičiuota pagalbos suma yra sumažinama jau gautos pagalbos dydžiu;“.
5. Pakeičiu 10 punktą ir jį išdėstau taip:
„10. Vadovaujantis šio skyriaus nuostatomis skiriama pagalba, kurios teikimo pagrindas yra reglamentas (ES) Nr. 1407/2013, kompensuoti 100 proc. faktiškai patirtų sandėliavimo kaštų už padidėjusį 2020 m. kovo–birželio mėn. laikotarpiu sandėliuojamų produktų (užšaldytų ar giliai užšaldytų paukščių skerdenėlių ir paukštienos dalių, kiaušinių miltelių, užšaldytų kiaušinių produktų) kiekį, lyginant su 2019 m. to pačio laikotarpio sandėliuojamų produktų kiekiu. 
Jei įmonė yra naujai įsikūrusi ir neturi 2019 m. kovo–birželio mėn. laikotarpio duomenų, skiriama pagalba kompensuoti 30 proc. faktiškai patirtų sandėliavimo kaštų už 2020 m. kovo–birželio mėn. laikotarpiu sandėliuojamų produktų (užšaldytų ar giliai užšaldytų paukščių skerdenėlių ir paukštienos dalių, kiaušinių miltelių, užšaldytų kiaušinių produktų) kiekį.“
6. Pakeičiu 14.1 papunktį ir jį išdėstau taip:
„14.1. pagalba teikiama, jei pareiškėjas nėra gavęs paramos iš kitų nacionalinių ir ES programų išlaidoms, numatytoms šiame skyriuje, finansuoti. Jei pareiškėjas jau yra gavęs pagalbą pagal Taisykles, apskaičiuota pagalbos suma yra sumažinama jau gautos pagalbos dydžiu;“.
7. Pakeičiu 26 punktą ir jį išdėstau taip:
„26. Agentūra užsako lėšas ir išmoka jas paramos gavėjams bendrosiose administravimo taisyklėse nustatyta tvarka. Esant anuliuotiems mokėjimams dėl nekorektiškų banko sąskaitų duomenų, pagalbos lėšas perveda į paskutinę Agentūrai žinomą pagalbos gavėjo banko sąskaitą, kuri buvo naudota išmokant lėšas.“
8. Pakeičiu Taisyklių priedą ir jį išdėstau nauja redakcija (pridedama).



Aplinkos ministras,
pavaduojantis žemės ūkio ministrą			                                                Kęstutis Mažeika

