Förordning
om ändring i förordningen (2020:711) om undantag från 
vissa bestämmelser om sjukpenning med anledning av 
sjukdomen covid-19
Utfärdad den 26 februari 2021
Regeringen föreskriver i fråga om förordningen (2020:711) om undantag 
från vissa bestämmelser om sjukpenning med anledning av sjukdomen 
covid-191
dels att 3 § ska upphöra att gälla, 
dels att 2 § ska ha följande lydelse. 
2 §
2
 Om den försäkrades vård eller rehabilitering har försenats på grund 
av effekter av sjukdomen covid-19 och övervägande skäl talar för att han 
eller hon kan förväntas återgå i sitt vanliga arbete i samma omfattning som 
före sjukfallet när vården eller rehabiliteringen har slutförts, gäller inte 
bestämmelserna om bedömning av arbetsförmågans nedsättning i 27 kap. 
48 och 49 §§ socialförsäkringsbalken. För en försäkrad som är arbetstagare 
ska annat tillgängligt arbete hos arbetsgivaren likställas med den försäkrades 
vanliga arbete.
För tid efter det att vården eller rehabiliteringen har slutförts gäller dock 
27 kap. 48 och 49 §§ socialförsäkringsbalken.
En försening av vård eller rehabilitering ska anses vara orsakad av 
effekter av sjukdomen covid-19, om inte utredningen i ärendet visar något 
annat.
1. Denna förordning träder i kraft den 15 mars 2021.
2. Äldre bestämmelser gäller fortfarande för sjukpenning som avser tid
före ikraftträdandet. 
På regeringens vägnar
ANNA EKSTRÖM
Kjell Rempler
(Socialdepartementet)
