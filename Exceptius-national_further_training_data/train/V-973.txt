
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL COVID-19 LIGOS (KORONAVIRUSO INFEKCIJOS) VALDYMO PRIEMONIŲ AUKŠTO MEISTRIŠKUMO SPORTO PRATYBŲ VIETOSE

2020 m. balandžio 23 d. Nr. V-973
Vilnius


Vadovaudamasis Lietuvos Respublikos civilinės saugos įstatymo 15 straipsnio 2 dalies 1 ir 4 punktais, 28 straipsnio 4 dalimi, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Vyriausybės 2020 m. kovo 14 d. nutarimo Nr. 207 „Dėl karantino Lietuvos Respublikos teritorijoje paskelbimo“ (Lietuvos Respublikos Vyriausybės 2020 m. balandžio 22 d. nutarimo Nr. 398 redakcija) 3.2.2.3 ir 3.2.2.4 papunkčiais, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“  ir  atsižvelgdamas  į  Pasaulio  sveikatos organizacijos rekomendacijas, n u s p r e n d ž i u:
Įpareigoti atvirų sporto paskirties inžinerinių statinių, sporto paskirties pastatų ir (ar) sporto paskirties inžinerinių statinių (toliau – sportavimo vieta) valdytojus  nuo 2020 m. balandžio 27 d. užtikrinti, kad:
1.1.	sportininkų buvimo atviruose sporto paskirties inžineriniuose statiniuose metu, atrankos į olimpines ir paralimpines žaidynes reikalavimus įvykdžiusių sportininkų ir olimpinių rinktinių kandidatų, kurčiųjų, pasaulio ar Europos čempionatams besirengiančių sportininkų  (toliau – besiruošiantis čempionatui sportininkas) buvimo sporto paskirties pastatuose ir (ar) sporto paskirties inžineriniuose statiniuose metu vienam sportininkui ir (ar) besiruošiančiam čempionatui sportininkui tektų ne mažesnis kaip 10 kv. m plotas ir būtų išlaikytas ne mažesnis nei 10 m atstumas tarp sportininkų ir (ar) besiruošiančių čempionatui sportininkų ir (ar) jų grupių; 
1.2.	kiti, nei nurodyta šio sprendimo 1.1 papunktyje asmenys, esantys sportavimo vietose (treneriai, aptarnaujantis personalas, medicinos darbuotojai, kiti sportavimo vietos darbuotojai) (toliau – personalas), dėvėtų nosį ir burną dengiančias apsaugos priemones (veido kaukes, respiratorius) ir apsauginius akinius ar apsauginius veido skydelius, bei tarp asmenų būtų išlaikytas ne mažesnis nei 2 m atstumas;
1.3.	kiti, nei nurodyti šio sprendimo 1.1 ir 1.2 papunkčiuose asmenys nebūtų įleidžiami į sportavimo vietas;
1.4.	prie įėjimo į sportavimo vietą būtų pateikta informacija apie higienos laikymosi būtinybę (rankų higieną, kosėjimo, čiaudėjimo etiketą ir kt.);
1.5.	sportavimo vietoje būtų sudaryta galimybė tinkamai rankų higienai ir (ar) dezinfekcijai (plauti rankas šiltu tekančiu vandeniu ir skystu muilu ar dezinfekuoti jas specialiomis rankų dezinfekcinėmis priemonėmis);
1.6.	sportavimo vietoje lankytųsi tik personalas, sportininkai ir (ar) besiruošiantys čempionatui sportininkai, neturintys viršutinių kvėpavimo takų ligų susirgimų požymių (pvz., karščiavimas (37,3°C ir daugiau), sloga, kosulys, čiaudulys, pasunkėjęs kvėpavimas ir pan.); 
1.7.	būtų matuojama viso personalo, visų sportininkų ir besiruošiančių čempionatui sportininkų kūno temperatūra iškart atvykus į sportavimo vietą; 
1.8.	personalas, sportininkai ir besiruošiantys čempionatui sportininkai, kuriems pasireiškia karščiavimas (37,3°C ir daugiau), sloga, kosulys, čiaudulys, pasunkėjęs kvėpavimas ir pan., nedelsiant paliktų sportavimo vietą ir jiems būtų rekomenduota konsultuotis Karštąja koronaviruso linija tel. 1808 arba susisiekti su savo šeimos gydytoju konsultacijai nuotoliniu būdu; 
1.9.	personalas, sportininkai, besiruošiantys čempionatui sportininkai būtų informuoti, kad turint ūmių viršutinių kvėpavimo takų ligų ir kt. susirgimų požymių (pvz., karščiavimas (37,3 °C ir daugiau), sloga, kosulys, čiaudulys, pasunkėjęs kvėpavimas ir pan.) į sportavimo vietą nevyktų;
1.10.	gavus informaciją apie personalo nariui, sportininkui ar besiruošiančiam čempionatui sportininkui nustatytą COVID-19 ligą (koronaviruso infekciją), apie tai informuoti Nacionalinį visuomenės sveikatos centrą prie Sveikatos apsaugos ministerijos (toliau – NVSC) ir bendradarbiauti su NVSC nustatant sąlytį turėjusius asmenis ir jiems taikant 14 dienų izoliaciją;
1.11.	panaudojus sportavimui skirtą inventorių, inventorius būtų valomas ir dezinfekuojamas;
1.12.	 aplinkos valymas ir dezinfekcija sportavimo vietoje būtų atliekami vadovaujantis Rekomendacijomis dezinfekcijai sveikatos priežiūros įstaigose ir ne sveikatos priežiūros patalpose (kai galimas užteršimas SARS-COV-2 virusu) (https://sam.lrv.lt/uploads/sam/documents/files/REKOMENDACIJOS%20dezinfekcijai%2020200327%20(1).pdf.;
1.13.	sportavimo vietoje personalas būtų aprūpintas nosį ir burną dengiančiomis apsaugos priemonėmis (veido kaukėmis, respiratoriais) ir apsauginiais akiniais ar apsauginiais veido skydeliais.
2.	Rekomenduoti sportavimo vietoje nesilankyti personalui, sportininkams ar besiruošiantiems čempionatui sportininkams, priklausantiems rizikos grupei (vyresnio nei 60 m. amžiaus asmenims ir (arba) sergantiems lėtinėmis ligomis, nurodytomis Sunkių lėtinių ligų, dėl kurių ekstremaliosios situacijos ar karantino laikotarpiu asmeniui išduodamas nedarbingumo pažymėjimas, sąraše, patvirtintame Lietuvos Respublikos sveikatos apsaugos ministro 2020 m. kovo 23 d. įsakymu Nr. V-483 „Dėl Sunkių lėtinių ligų, dėl kurių ekstremaliosios situacijos ar karantino laikotarpiu asmeniui išduodamas nedarbingumo pažymėjimas, sąrašo patvirtinimo“.
3.	Rekomenduoti pagal galimybes sportavimo vietoje naudotis asmenine specializuota apranga, įranga ar sporto inventoriumi. 
4.	Sportininkams ar besiruošiantiems čempionatui sportininkams nosį ir burną dengiančias  apsaugos priemones (veido kaukėmis, respiratoriais) ir apsauginius akinius ar apsauginius veido skydelius naudoti, esant būtinybei nesilaikyti šio sprendimo 1.1 papunktyje nurodyto atstumo. 



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                        Aurelijus Veryga
