LIETUVOS RESPUBLIKOS SVEIKATOS APSAUGOS MINISTRAS–
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL COVID-19 LIGOS (KORONAVIRUSO INFEKCIJOS) VALDYMO PRIEMONIŲ 
PRIEMONIŲ 

2020 m.  kovo 13 d. Nr. V-361  
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies 1 ir 4 punktais, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“ bei atsižvelgdamas į Pasaulio sveikatos organizacijos rekomendacijas ir siekdamas tinkamai valdyti Lietuvos Respublikos valstybės lygio ekstremaliosios situacijos visoje šalyje dėl COVID-19 ligos (koronaviruso infekcijos) plitimo grėsmes, nuo 2020 m. kovo 14 d. iki 2020 m. kovo 27 d. n u s p r e n d ž i u:
1.	Rekomenduoti viešojo maitinimo įstaigų darbo metu riboti lankytojų srautus, užtikrinant tinkamas apsaugos sąlygas – atstumas tarp lankytojų turi būti ne mažesnis nei 1 metras ir užtikrinta galimybė tinkamai rankų higienai.
2.	Įpareigoti viešojo maitinimo įstaigas užtikrinti tinkamą aplinkos valymą ir dezinfekciją  remiantis parengtomis rekomendacijomis „Dėl aplinkos valymo ir dezinfekcijos, esant nepalankiai COVID-19 situacijai“ (https://sam.lrv.lt/uploads/sam/documents/files/KORONA/rekomendacijos%20del%20aplinkos%20valymo.pdf).
3.	Rekomenduoti viešojo maitinimo įstaigoms organizuoti maitinimo paslaugų teikimą vengiant artimo kontakto – nuotoliniu būdu, kuomet gyventojai maistą užsisako išsinešimui ar pristatymui.
4.	Įpareigoti viešojo maitinimo įstaigas nustatyti sutrumpintą darbo laiką paslaugoms teikti  t. y. iki 22 val. 



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                                Aurelijus Veryga
