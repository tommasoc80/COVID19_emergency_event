DZIENNIK

Dokument podpisany przez Krzysztof Madej Data: 2020.04.10 20:20:19 CEST
USTAW

RZECZYPOSPOLITEJ POLSKIEJ

Warszawa, dnia 10 kwietnia 2020 r. Poz. 657

ROZPORZĄDZENIE M INISTRA EDUK ACJ I NA RO DO WEJ 1)
z dnia 10 kwietnia 2020 r.
zmieniające rozporządzenie w sprawie szczególnych rozwiązań w okresie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19
Na podstawie art. 30c ustawy z dnia 14 grudnia 2016 r. – Prawo oświatowe (Dz. U. z 2019 r. poz. 1148, z późn. zm.2)) zarządza się, co następuje:
§ 1. W rozporządzeniu Ministra Edukacji Narodowej z dnia 20 marca 2020 r. w sprawie szczególnych rozwiązań w okresie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19 (Dz. U. poz. 493, 530 i 564) wprowadza się następujące zmiany:
1) w § 4:
a) w ust. 1 zdanie pierwsze otrzymuje brzmienie: „W przypadku praktyk zawodowych uczniów technikum i szkoły policealnej, zaplanowanych do zrealizowania w okresie, w którym wprowadzono czasowe ograniczenie funkcjonowania jednostek systemu oświaty, praktyki te realizuje się do końca roku szkolnego 2019/2020 lub w klasach (semestrach) programowo wyższych.”,
b) po ust. 2 dodaje się ust. 2a w brzmieniu: „2a. W przypadku uczniów klas programowo najwyższych branżowych szkół I stopnia będących młodocia-
nymi pracownikami, którzy po zakończeniu czasowego ograniczenia funkcjonowania jednostek systemu oświaty nie będą mogli kontynuować nauki zawodu u pracodawcy z przyczyn leżących po stronie pracodawcy, uczniowie ci uzyskują roczną ocenę klasyfikacyjną z zajęć prowadzonych w ramach praktycznej nauki zawodu, o której mowa w art. 44h ust. 2 ustawy z dnia 7 września 1991 r. o systemie oświaty, za faktyczny okres realizacji nauki zawodu.”;
2) w § 11b dotychczasową treść oznacza się jako ust. 1 i dodaje się ust. 2–9 w brzmieniu: „2. Postępowanie rekrutacyjne na rok szkolny 2020/2021 do klas I publicznych szkół ponadpodstawowych
i klas wstępnych, o których mowa w art. 25 ust. 3 ustawy z dnia 14 grudnia 2016 r. – Prawo oświatowe, z wyjątkiem publicznych szkół policealnych, publicznych branżowych szkół II stopnia oraz publicznych szkół dla dorosłych, jest przeprowadzane w nowych terminach określonych przez ministra właściwego do spraw oświaty i wychowania. Nowe terminy postępowania rekrutacyjnego, a także terminy składania dokumentów są podawane do publicznej wiadomości na stronie internetowej urzędu obsługującego ministra właściwego do spraw oświaty i wychowania.

1) Minister Edukacji Narodowej kieruje działem administracji rządowej – oświata i wychowanie, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Edukacji Narodowej (Dz. U. poz. 2268).
2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1078, 1287, 1680, 1681, 1818, 2197 i 2248 oraz z 2020 r. poz. 374.

Dziennik Ustaw

– 2 –

Poz. 657

3. W przypadku postępowania rekrutacyjnego na rok szkolny 2020/2021 na semestr pierwszy klas I publicznych szkół policealnych, publicznych branżowych szkół II stopnia i publicznych szkół dla dorosłych właściwi kuratorzy oświaty określą nowe terminy postępowania rekrutacyjnego, a także terminy składania dokumentów.
4. W postępowaniu rekrutacyjnym na rok szkolny 2020/2021 do klas I publicznych szkół ponadpodstawowych rodzic kandydata lub kandydat pełnoletni składa odpowiednio zaświadczenie lub orzeczenie, o których mowa w art. 134 ust. 1 pkt 2–6, art. 135 ust. 1 pkt 3–7 i art. 136 ust. 1 pkt 2–2d ustawy z dnia 14 grudnia 2016 r. – Prawo oświatowe, do dyrektora szkoły, do której kandydat został przyjęty, w terminie określonym zgodnie z ust. 2 lub 3.
5. W postępowaniu rekrutacyjnym na rok szkolny 2020/2021 do klas I szkół artystycznych, a w przypadku szkoły policealnej muzycznej i szkoły policealnej plastycznej oraz placówki artystycznej – na semestr pierwszy, rodzic kandydata lub kandydat pełnoletni składa zaświadczenie, o którym mowa w art. 142 ust. 3 ustawy z dnia 14 grudnia 2016 r. – Prawo oświatowe, w terminie określonym przez dyrektora tej szkoły artystycznej lub placówki artystycznej.
6. W przypadku braku możliwości przedłożenia odpowiednio zaświadczenia lub orzeczenia, o których mowa w ust. 4 lub 5, w terminie określonym zgodnie z ust. 2, 3 lub 5, rodzic kandydata lub kandydat pełnoletni informuje o tym odpowiednio dyrektora szkoły, dyrektora szkoły artystycznej lub dyrektora placówki artystycznej, wskazując na przyczynę niedotrzymania terminu. Informację składa się w postaci papierowej lub elektronicznej, w terminie określonym zgodnie z ust. 2, 3 lub 5.
7. W przypadku, o którym mowa w ust. 6, odpowiednio zaświadczenie lub orzeczenie, o których mowa w ust. 4, składa się dyrektorowi szkoły, do której uczeń został przyjęty, nie później niż do dnia 25 września 2020 r.
8. Niezłożenie w terminie, o którym mowa w ust. 7, odpowiednio zaświadczenia lub orzeczenia, o których mowa w ust. 4, jest równoznaczne z rezygnacją z kontynuowania nauki w szkole, do której uczeń został przyjęty, a w przypadku szkoły prowadzącej kształcenie zawodowe – w oddziale realizującym kształcenie w zawodzie, do którego został przyjęty.
9. Przepisów ust. 2–8 nie stosuje się do publicznych szkół, w których zajęcia dydaktyczno-wychowawcze rozpoczynają się w dniu 1 lutego 2021 r.”;
3) w § 11h:
a) w ust. 1 skreśla się zdanie drugie,
b) po ust. 1 dodaje się ust. 1a–1d w brzmieniu:
„1a. W przypadku konieczności obsadzenia stanowiska dyrektora jednostki systemu oświaty przed dniem 2 września 2020 r. organ prowadzący może:
1) przedłużyć powierzenie stanowiska dyrektorowi jednostki systemu oświaty na okres nie dłuższy niż do dnia 31 sierpnia 2021 r. albo
2) powierzyć pełnienie obowiązków dyrektora jednostki systemu oświaty wicedyrektorowi, a w jednostce, w której nie ma wicedyrektora – nauczycielowi tej jednostki, jednak nie dłużej niż do dnia 31 sierpnia 2021 r., albo
3) przedłużyć powierzenie pełnienia obowiązków dyrektora jednostki systemu oświaty, jednak nie dłużej niż do dnia 31 sierpnia 2021 r.
1b. Przepis ust. 1a stosuje się odpowiednio do osoby, o której mowa w art. 62 ust. 2 ustawy z dnia 14 grudnia 2016 r. – Prawo oświatowe.
1c. W przypadkach, o których mowa w ust. 1a pkt 2 i 3, łączny okres pełnienia obowiązków dyrektora jednostki systemu oświaty może być dłuższy niż 10 miesięcy.
1d. W przypadku jednostek systemu oświaty nowo zakładanych organ prowadzący może powierzyć stanowisko dyrektora jednostki systemu oświaty kandydatowi ustalonemu w porozumieniu z organem sprawującym nadzór pedagogiczny, jednak nie dłużej niż do dnia 31 sierpnia 2021 r.”;
4) po § 11h dodaje się § 11i–11n w brzmieniu:
„§ 11i. 1. Dyrektor Centralnej Komisji Egzaminacyjnej, w uzgodnieniu z ministrem właściwym do spraw oświaty i wychowania, ogłasza w Biuletynie Informacji Publicznej na stronie Centralnej Komisji Egzaminacyjnej komunikat w sprawie zmiany harmonogramu przeprowadzania w roku szkolnym 2019/2020:
1) egzaminu ósmoklasisty w terminie głównym lub dodatkowym;
2) egzaminu gimnazjalnego w terminie dodatkowym;
3) egzaminu maturalnego w terminie głównym, dodatkowym i poprawkowym;

Dziennik Ustaw

– 3 –

Poz. 657

4) egzaminu potwierdzającego kwalifikacje w zawodzie;
5) egzaminu zawodowego w terminie głównym i dodatkowym.
2. Komunikat, o którym mowa w ust. 1, jest ogłaszany nie później niż na 21 dni przed terminem danego egzaminu, o którym mowa w ust. 1.
3. Wszelkie czynności dotyczące organizacji i przeprowadzania egzaminów, o których mowa w ust. 1, dokonane przed ogłoszeniem komunikatu, o którym mowa w ust. 1, pozostają w mocy.
4. W przypadku ogłoszenia komunikatu, o którym mowa w ust. 1, przewodniczący zespołu egzaminacyjnego, nie później niż na 3 dni przed terminem danego egzaminu, o którym mowa w ust. 1, potwierdza powołanie członków i przewodniczących zespołów przedmiotowych i zespołów nadzorujących przebieg danego egzaminu w salach egzaminacyjnych oraz w miejscach przeprowadzania części praktycznej egzaminu potwierdzającego kwalifikacje w zawodzie i egzaminu zawodowego.
5. Przewodniczący zespołu egzaminacyjnego, jego zastępca lub wyznaczony przez przewodniczącego zespołu egzaminacyjnego członek tego zespołu przeprowadza szkolenie dla członków zespołu egzaminacyjnego. Szkolenie to przeprowadza się nie później niż w dniu danego egzaminu, o którym mowa w ust. 1, przed rozpoczęciem tego egzaminu.
6. Dyrektor Centralnej Komisji Egzaminacyjnej, w terminie 2 dni od dnia ogłoszenia komunikatu, o którym mowa w ust. 1, dostosowuje informację o sposobie organizacji i przeprowadzania danego egzaminu, o którym mowa w ust. 1, do zmian wprowadzonych w rozporządzeniu.
§ 11j. W przypadku uczniów szkół podstawowych, o których mowa w art. 8 ust. 5 pkt 2 lit. c ustawy z dnia 14 grudnia 2016 r. – Prawo oświatowe, realizujących kształcenie na odległość, zgodnie z przepisami wydanymi na podstawie art. 47 ust. 3 pkt 1 ustawy z dnia 14 grudnia 2016 r. – Prawo oświatowe, oraz absolwentów szkół ponadpodstawowych, o których mowa w art. 8 ust. 5 pkt 2 lit. c ustawy z dnia 14 grudnia 2016 r. – Prawo oświatowe, którzy realizowali kształcenie na odległość, zgodnie z przepisami wydanymi na podstawie art. 47 ust. 3 pkt 1 ustawy z dnia 14 grudnia 2016 r. – Prawo oświatowe, egzamin ósmoklasisty oraz egzamin maturalny w roku szkolnym 2019/2020 może być przeprowadzony w siedzibie przedstawicielstwa dyplomatycznego urzędu konsularnego lub przedstawicielstwa wojskowego Rzeczypospolitej Polskiej, właściwych ze względu na miejsce zamieszkania ucznia lub absolwenta za granicą, wskazanej przez Ośrodek Rozwoju Polskiej Edukacji za Granicą w porozumieniu z kierownikiem właściwego przedstawicielstwa dyplomatycznego, urzędu konsularnego lub przedstawicielstwa wojskowego Rzeczypospolitej Polskiej.
§ 11k. 1. Traci moc komunikat dyrektora Centralnej Komisji Egzaminacyjnej:
1) z dnia 6 sierpnia 2019 r. w sprawie harmonogramu przeprowadzania egzaminu ósmoklasisty, egzaminu gimnazjalnego oraz egzaminu maturalnego w 2020 roku, zaktualizowany w dniu 20 sierpnia 2019 r.;
2) z dnia 8 sierpnia 2019 r. w sprawie harmonogramu przeprowadzania egzaminu potwierdzającego kwalifikacje w zawodzie oraz egzaminu eksternistycznego potwierdzającego kwalifikacje w zawodzie w 2020 roku według podstawy programowej kształcenia w zawodach z 7 lutego 2012 r. – formuła 2012, zaktualizowany w dniu 11 marca 2020 r.;
3) z dnia 8 sierpnia 2019 r. w sprawie harmonogramu przeprowadzania egzaminu potwierdzającego kwalifikacje w zawodzie oraz egzaminu eksternistycznego potwierdzającego kwalifikacje w zawodzie w 2020 roku według podstawy programowej kształcenia w zawodach z 31 marca 2017 r. – formuła 2017, zaktualizowany w dniu 11 marca 2020 r.;
4) z dnia 10 września 2019 r. w sprawie harmonogramu przeprowadzania egzaminu zawodowego w 2020 roku według podstaw programowych kształcenia w zawodach szkolnictwa branżowego z 16 maja 2019 r. – formuła 2019, zaktualizowany w dniu 12 września 2019 r.
2. Ilekroć przepisy ustawy z dnia 7 września 1991 r. o systemie oświaty oraz przepisy wydane na podstawie tej ustawy odsyłają do dotychczasowego komunikatu w sprawie harmonogramu przeprowadzania egzaminu ósmoklasisty, egzaminu gimnazjalnego, egzaminu maturalnego, egzaminu potwierdzającego kwalifikacje w zawodzie lub egzaminu zawodowego, należy przez to rozumieć komunikat w sprawie zmiany harmonogramu, o którym mowa w § 11i ust. 1.
§ 11l. W roku 2020 wniosek o przyznanie stypendium ministra właściwego do spraw kultury i ochrony dziedzictwa narodowego dla ucznia klasy programowo najwyższej szkoły artystycznej, spełniającego warunki określone w art. 90j ust. 1–3 ustawy z dnia 7 września 1991 r. o systemie oświaty, o którym mowa w przepisach wydanych na podstawie art. 90k tej ustawy, dyrektor szkoły artystycznej, której uczniem jest kandydat do stypendium, przedstawia ministrowi właściwemu do spraw kultury i ochrony dziedzictwa narodowego w terminie do dnia 5 czerwca.
§ 11m. Organ stanowiący jednostki samorządu terytorialnego, która przyjęła regionalny lub lokalny program wspierania edukacji uzdolnionych dzieci i młodzieży, o którym mowa w art. 90t ust. 1 pkt 2 ustawy z dnia 7 września

Dziennik Ustaw

– 4 –

Poz. 657

1991 r. o systemie oświaty, dostosuje szczegółowe warunki udzielania pomocy dzieciom i młodzieży określone na podstawie art. 90t ust. 4 tej ustawy do zmian wprowadzonych w § 11e ust. 1, 3 i 4, § 11f i § 11g, w terminie do dnia 31 maja 2020 r.
§ 11n. Osoby fizyczne i osoby prawne inne niż jednostki samorządu terytorialnego, o których mowa w art. 90l ustawy z dnia 7 września 1991 r. o systemie oświaty, dostosują regulaminy przyznawanych przez siebie stypendiów za wyniki w nauce lub za osiągnięcia sportowe do zmian wprowadzonych w § 11e ust. 1, 3 i 4, § 11f i § 11g, w terminie do dnia 31 maja 2020 r.”;
5) w § 13:
a) w pkt 1 po wyrazach „art. 117 ust. 3” dodaje się przecinek i wyrazy „art. 150 ust. 2 pkt 4 lit. f–fd i art. 154 ust. 1 pkt 2”,
b) pkt 2 otrzymuje brzmienie: „2) art. 9a ust. 2 pkt 7–9, art. 9c ust. 2 pkt 4, art. 9c ust. 2 pkt 8 w zakresie dotyczącym szkolenia kandydatów na egzaminatorów, a także art. 44zg ust. 2 i art. 44zt pkt 1 lit. a i pkt 2 ustawy z dnia 7 września 1991 r. o systemie oświaty;”,
c) po pkt 2 dodaje się pkt 2a i 2b w brzmieniu: „2a) art. 9a ust. 2 pkt 9 i art. 44zt pkt 2 lit. b ustawy z dnia 7 września 1991 r. o systemie oświaty w brzmieniu obowiązującym przed dniem 1 września 2017 r.; 2b) art. 9a ust. 2 pkt 9 ustawy z dnia 7 września 1991 r. o systemie oświaty w brzmieniu obowiązującym przed dniem 1 września 2019 r.;”,
d) w pkt 11 wyrazy „§ 14 i § 16–18” zastępuje się wyrazami „§ 14–18”,
e) w pkt 13 kropkę zastępuje się średnikiem i dodaje się pkt 14 i 15 w brzmieniu: „14) § 73 ust. 1 rozporządzenia Ministra Edukacji Narodowej z dnia 21 grudnia 2016 r. w sprawie szczegółowych warunków i sposobu przeprowadzania egzaminu gimnazjalnego i egzaminu maturalnego (Dz. U. poz. 2223, z 2017 r. poz. 2112 oraz z 2019 r. poz. 626); 15) § 4 ust. 1 pkt 1 rozporządzenia Rady Ministrów z dnia 14 czerwca 2005 r. w sprawie stypendiów Prezesa Rady Ministrów, ministra właściwego do spraw oświaty i wychowania oraz ministra właściwego do spraw kultury i ochrony dziedzictwa narodowego (Dz. U. poz. 890 oraz z 2019 r. poz. 1615).”.
§ 2. Rozporządzenie wchodzi w życie z dniem ogłoszenia.

Minister Edukacji Narodowej: D. Piontkowski

