BEK nr 2300 af 30/12/2020
Bekendtgørelse om ændring af bekendtgørelse om lukning og genåbning samt andre særlige restriktioner for skoler og uddannelsesinstitutioner m.v. i forbindelse med håndtering af covid-19

§ 1

I bekendtgørelse nr. 2053 af 18. december 2020 om lukning og genåbning samt andre særlige restriktioner for skoler og uddannelsesinstitutioner m.v. i forbindelse med håndtering af covid-19 foretages følgende ændringer:

1. § 4, stk. 2, nr. 1 og 2, ophæves, og i stedet indsættes:

»1) Børn indskrevet i børnehaveklassen og 1.-4. klasse, hvis forældre er i beskæftigelse eller selvstændige erhvervsdrivende og enten ikke er hjemsendt eller varetager beskæftigelsen eller erhvervet hjemmefra.«

Nr. 3 bliver herefter nr. 2.

2. I § 4, stk. 3, ændres »stk. 2, nr. 1 og 3« til: »stk. 2, nr. 2, og børn under 10 år, hvis forældre varetager samfundskritiske funktioner som ansatte i f.eks. ældre- og sundhedssektoren, sociale tilbud, sikring af infrastruktur, politi, undervisning, pasning, den offentlige administration eller transport- og forsyningsvirksomheder«.

3. I § 4, stk. 4, ændres »stk. 2, nr. 3« til: »stk. 2, nr. 2«.

4. I § 9, stk. 5, indsættes efter »elever«: »på«.

5. § 10, stk. 3, ophæves, og i stedet indsættes:

»Stk. 3. Prøver og eksamener på Udlændinge- og Integrationsministeriets område, herunder modultest og andre prøver i medfør af lov om danskuddannelse til voksne udlændinge m.fl., udlændingeloven eller lov om indfødsretsprøven af 2015, der afholdes af udbydere af danskuddannelse efter lov om danskuddannelse til voksne udlændinge m.fl., aflyses fra den 21. december 2020 til og med den 31. januar 2021.«

6. § 11 ophæves.

7. I § 12 ændres: », jf. § 11« til: »af skoler og institutioner m.v., der er omfattet af §§ 1 og 10«.

8. § 13, stk. 2 og 3, ophæves, og i stedet indsættes:

»Stk. 2. §§ 1-9 og § 10, stk. 1 og 2, ophæves den 18. januar 2021.«

Stk. 4 og 5 bliver herefter stk. 3 og 4.

§ 2

Bekendtgørelsen træder i kraft den 1. januar 2021.

Sundheds- og Ældreministeriet, den 30. december 2020

Magnus Heunicke