Regeling van de Minister voor Medische Zorg van 11 mei 2020, kenmerk 1682726-204805-WJZ, houdende wijziging van de bijlage bij de Regeling maximumprijzen geneesmiddelen in verband met een verzoek op grond van artikel 3, tweede lid, van de Wet geneesmiddelenprijzen
De Minister voor Medische Zorg,

Gelet op artikel 3, tweede lid, van de Wet geneesmiddelenprijzen;

Besluit:

ARTIKEL I
In de bijlage bij de Regeling maximumprijzen geneesmiddelen wordt:

1) bij de productgroep FLUCLOXACILLIN-1000-MG-POED. V. INJECTIE, FLACON, de maximumprijs ‘4.080253 per stuk’ vervangen door ‘4.308758 per stuk’.

2) bij de productgroep DILTIAZEM-200-MG-CAPSULE, MET GEREGULEERDE AFGIFTE, de maximumprijs ‘0.219169 per stuk’ vervangen door ‘0.222817 per stuk’.

3) bij de productgroep DILTIAZEM-300-MG-CAPSULE, MET GEREGULEERDE AFGIFTE, de maximumprijs ‘0.260744 per stuk’ vervangen door ‘0.265276 per stuk’.

ARTIKEL II
Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst en werkt terug tot en met 1 april 2020.

Deze regeling zal met de toelichting in de Staatscourant worden geplaatst.

De Minister voor Medische Zorg,
M.J. van Rijn

Bezwaar

Heeft u vragen over deze beslissing of bent u het er niet mee eens? Kijk eens op http://www.rijksoverheid.nl/ministeries/vws/bezwaarschriften-vws. Daar wordt uitgelegd wat u kunt doen als u het niet eens bent met de beslissing en misschien bezwaar wilt maken. Er staan voorbeelden waarmee u de kans op een succesvol bezwaar kunt inschatten.

Wilt u toch een bezwaarschrift sturen, dan moet dit binnen zes weken na de datum die bovenaan deze brief staat. Let op: doe dit op tijd, anders kan uw bezwaar niet behandeld worden.

Het bezwaarschrift e-mailt u naar: WJZ.bezwaarenberoep@minvws.nl, bij voorkeur met een ingescande handtekening.

Uw bezwaarschrift kunt u ook per post versturen naar:

de Minister van Volksgezondheid, Welzijn en Sport,

t.a.v. Directie Wetgeving en Juridische Zaken,

Postbus 20350,

2500 EJ Den Haag.

U kunt uw bezwaarschrift ook faxen naar: (070) 340 59 84.

Noem in het bezwaarschrift:

•uw naam en adres

•uw telefoonnummer

(wij bellen u dan over uw bezwaar)

•de datum

•het kenmerk van deze regeling

(het kenmerk vindt u bovenaan)

•waarom u het niet eens bent met de beslissing

Vergeet niet om uw bezwaarschrift te ondertekenen en van een datum te voorzien. Wij vragen u om een kopie van deze brief mee te sturen met het bezwaarschrift.

Het indienen van bezwaar schort de werking van deze beschikking niet op. Dit betekent dat de prijs in deze regeling gehandhaafd blijft.

TOELICHTING
Op 31 maart 2020 is de Regeling van de Minister voor Medische Zorg van 30 maart 2020, kenmerk 1666790-203591-WJZ, houdende aanpassing van de Regeling maximumprijzen geneesmiddelen in verband met COVID-19 (hierna: COVID-regeling) gepubliceerd.1 Het doel van de COVID-regeling was de belastende gevolgen van de herijking die per 1 april 2020 in werking zou treden2, terug te draaien, maar de begunstigende effecten daarvan te laten bestaan.

Naar aanleiding van daartoe strekkende verzoeken is besloten de maximumprijs van enkele productgroepen te wijzigen. Het betreft de volgende drie productgroepen:

1)FLUCLOXACILLIN-1000-MG-POED. V. INJECTIE, FLACON;

2)DILTIAZEM-200-MG-CAPSULE, MET GEREGULEERDE AFGIFTE;

3)DILTIAZEM-300-MG-CAPSULE, MET GEREGULEERDE AFGIFTE.

Aan de regeling wordt terugwerkende kracht toegekend. Omdat het gaat om een verhoging van de maximumprijs is deze terugwerkende kracht niet belastend voor het bedrijfsleven.

De Minister voor Medische Zorg,
M.J. van Rijn

1
Stcrt. 2020, 19413.

2
Regeling van de Minister voor Medische Zorg van 24 februari 2020, houdende wijziging van de bijlage bij de Regeling maximumprijzen geneesmiddelen in verband met het actualiseren van de maximumprijzen voor geneesmiddelen (Stcrt. 2020, 11578).