
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 6 D. SPRENDIMO NR. V-736 „DĖL LABORATORINIŲ TYRIMŲ COVID-19 LIGAI (KORONAVIRUSO INFEKCIJAI) NUSTATYTI ATLIKIMO PRIORITETŲ“ PAKEITIMO

2020 m. balandžio 27 d. Nr. V-996
Vilnius

P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 6 d. sprendimą Nr. V-736 „Dėl laboratorinių tyrimų COVID-19 ligai (koronaviruso infekcijai) nustatyti atlikimo prioritetų“ ir 1 punkto lentelės 7 punktą išdėstau taip:
„7.
Būtinųjų tarnybų darbuotojai, kuriems pasireiškė bent vienas ūminės viršutinių kvėpavimo takų infekcijos simptomas – kūno temperatūra 37,3C ir didesnė, gerklės skausmas, kosulys, pasunkėjęs kvėpavimas ar dusulys.
7.1. NVSC specialistai ir kiti visuomenės sveikatos specialistai.
7.2. Valstybės sienos apsaugos tarnybos specialistai.
7.3. Lietuvos Respublikos muitinės pareigūnai.
7.4. Policijos pareigūnai. 
7.5. Bausmių vykdymo sistemos pareigūnai ir darbuotojai.
7.6. Viešojo saugumo tarnybos pareigūnai.
7.7. Energetikos įmonių darbuotojai:
7.7.1. dispečerinių centrų darbuotojai;
7.7.2. avarinių tarnybų, operatyvinio valdymo komandų, valdymo centrų darbuotojai.
7.8. Vadovybės apsaugos departamento specialistai.
7.9. Valstybinės darbo inspekcijos vyriausieji valstybiniai darbo inspektoriai.
7.10. Ugniagesiai gelbėtojai.
7.11. Kariškiai.
7.12. Aplinkos apsaugos departamento prie Aplinkos ministerijos pareigūnai.
7.13. Bendrojo pagalbos centro darbuotojai (priimantys skubiosios pagalbos prašymus numeriu 112).“



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                                Aurelijus Veryga
