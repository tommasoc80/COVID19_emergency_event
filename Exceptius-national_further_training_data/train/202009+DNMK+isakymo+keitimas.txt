

LIETUVOS RESPUBLIKOS ekonomikos ir inovacijų MINISTRAS

įsakymas
Dėl LIETUVOS RESPUBLIKOS EKONOMIKOS IR INOVACIJŲ MINISTRO  2020 M. gegužės 3 d. įsakymo nr. 4-275 „DĖL priemonės „Dalinis nuomos mokesčio kompensavimas labiausiai nuo COVID-19 nukentėjusioms įmonėms“ valstybės pagalbos schemos ir sąlygų aprašo patvirtinimo“ Pakeitimo

2020 m. rugsėjo 24 d. Nr. 4-814
Vilnius

1. P a k e i č i u  Lietuvos Respublikos ekonomikos ir inovacijų ministro 2020 m. gegužės 3 d. įsakymą Nr. 4-275 „Dėl Priemonės „Dalinis nuomos mokesčio kompensavimas labiausiai nuo COVID-19 nukentėjusioms įmonėms“ valstybės pagalbos schemos ir sąlygų aprašo patvirtinimo“:
1.1. Pakeičiu preambulę ir ją išdėstau taip:
„Vadovaudamasis Lietuvos Respublikos Vyriausybės 2001 m. liepos 11 d. nutarimo Nr. 887 „Dėl uždarosios akcinės bendrovės „INVESTICIJŲ IR VERSLO GARANTIJOS veiklos“ 3.2 papunkčiu ir įgyvendindamas Lietuvos Respublikos Vyriausybės 2020 m. balandžio 22 d. nutarimo Nr. 412 „Dėl lėšų skyrimo“ 1.1 papunktį,“.
1.2. Pakeičiu nurodytu įsakymu patvirtintą Priemonės „Dalinis nuomos mokesčio kompensavimas labiausiai nuo COVID-19 nukentėjusioms įmonėms“ valstybės pagalbos schemos ir sąlygų aprašą:
1.2.1. Pakeičiu 3.7 papunktį ir jį išdėstau taip:
„3.7.Nuoma arba nuomos paslaugos – paslauga (-os), apimanti (-čios) patalpų nuomą ir su nuoma susijusias nuomos sutartyje, sudarytoje tarp pareiškėjo ir nuomotojo, išvardytas paslaugas, kurios nurodytos nuomotojo nuomininkui išrašytoje sąskaitoje faktūroje.“
1.2.2.Pakeičiu 4 punktą ir jį išdėstau taip:
„4. Pagal Aprašą dalinis nuomos mokesčio kompensavimas teikiamas labiausiai nuo COVID-19 nukentėjusioms įmonėms ir verslininkams, kurių vykdoma veikla (ar viena iš vykdomų veiklų) karantino laikotarpiu buvo arba yra uždrausta ar ribojama ir kuri vykdoma nuomojamose patalpose, dėl kurių kreipiamasi dalinio nuomos mokesčio kompensavimo.“
1.2.3. Pakeičiu 8 punktą ir jį išdėstau taip:
„8. Pagal Aprašą Priemonei įgyvendinti skiriama iki 40 000 000 Eur (keturiasdešimt milijonų eurų) valstybės biudžeto lėšų. Jeigu paskelbus kvietimą pagal teigiamai įvertintas ir vertinamas bei pateiktas paraiškas prašoma skirti finansavimo lėšų suma yra didesnė, negu kvietimui skirta lėšų suma INVEGA sustabdo paraiškų priėmimą.“
1.2.4. Pakeičiu 11.1 papunktį ir jį išdėstau taip:
„11.1. Pareiškėjo vykdoma veikla (ar viena iš vykdomų veiklų) atitinka veiklas, kurios karantino laikotarpiu buvo arba yra uždraustos ar ribojamos Nutarimu ir kurių draudimo ar ribojimo laikotarpiu jis nevykdė ir kuri vykdoma nuomojamose patalpose, dėl kurių kreipiamasi dalinio nuomos mokesčio kompensavimo. Aplinkybė, kad tam tikra veikla karantino laikotarpio pradžioje buvo uždrausta  ar ribojama Nutarimu, tačiau pakeitus Nutarimą karantino laikotarpiu tapo leidžiama, neturi įtakos Apraše nustatytam daliniam nuomos mokesčio kompensavimo skyrimui ir mokėjimui, jeigu pareiškėjas tokios veiklos draudimo ar ribojimo laikotarpiu nevykdė. Taip pat Apraše nustatytam daliniam nuomos mokesčio kompensavimo skyrimui ir mokėjimui įtakos neturi aplinkybė, kad pareiškėjas, nevykdydamas karantino laikotarpiu uždraustos veiklos, vykdė Nutarimu neuždraustą veiklą.“
1.2.5. Pakeičiu 11.2 papunktį ir jį išdėstau taip:
„11.2. Pareiškėjo vykdoma pagrindinė veikla, nurodyta Statistiniame ūkio subjektų registre, kurį tvarko Lietuvos statistikos departamentas, nėra elektroninė prekyba, ginklų ir šaudmenų specializuota mažmeninė prekyba, azartinių žaidimų ir lažybų ar kitų azartinių lošimų organizavimo veikla, finansų įstaigų vykdoma veikla.“
1.2.6. Pakeičiu 11.4 papunktį ir jį išdėstau taip:
„11.4. Pareiškėjas paraiškos pateikimo metu nėra įgijęs bankrutuojančios, restruktūrizuojamos, likviduojamos įmonės statuso, jo savininkų ir (ar) vadovų atžvilgiu per pastaruosius 5 metus nebuvo priimtas ir įsiteisėjęs apkaltinamasis teismo nuosprendis dėl ekonominio finansinio pobūdžio nusikalstamų veikų ir šis asmuo neturi neišnykusio ar nepanaikinto teistumo. INVEGA paraiškos vertinimo ir (arba) kompensacijos išmokėjimo ir (arba) patikrų metu turi teisę pareiškėjo paprašyti dokumentų, įrodančių pirmiau išvardintų kriterijų atitikimą. Prašomus dokumentus pareiškėjas turi pateikti ne vėliau kaip per 5 darbo dienas. Atsisakymas teikti dokumentus ar jų nepateikimas dėl reikalavimo, susijusio su savininko (-ų), turinčio (-ų) ne mažiau kaip 25 proc. akcijų ir (ar) balsavimo teisių ir (ar) vadovo (- ų) teistumo dėl ekonominio finansinio pobūdžio nusikalstamų veikų patikrinimo, yra pagrindas nesudaryti arba nutraukti sutartį dėl dalinio nuomos mokesčio kompensavimo teikimo ir susigrąžinti išmokėtas lėšas pagal šio Aprašo 34 punktą. Pareiškėjas apie tai informuojamas raštu arba el. paštu ne vėliau kaip per 10 darbo dienų nuo prašymo pateikti dokumentus gavimo dienos.“
1.2.7. Papildau 11.9 papunkčiu:
„11.9. Pareiškėjo vykdoma veikla, kuri karantino laikotarpiu buvo arba yra uždrausta ar ribojama, yra vykdoma atskirose patalpose, kurioms priskirtas unikalus numeris, įrašytas valstybės įmonės Registrų centras tvarkomame Nekilnojamojo turto registre (toliau – NTR), vadovaujantis Nekilnojamojo turto registro nuostatais, patvirtintais Lietuvos Respublikos Vyriausybės 2014 m. balandžio 23 d. nutarimu Nr. 379 „Dėl Nekilnojamojo turto registro nuostatų patvirtinimo“, arba patalpose, kurių nuomos faktas patvirtintas NTR duomenų bazės įrašu apie sudarytą juridinį faktą.“ 
1.2.8. Papildau 111 punktu:
„111. Jei dėl dalinio nuomos mokesčio kompensavimo kreipiasi pareiškėjas:
111.1. kuris yra Lietuvoje neregistruotas užsienio juridinis asmuo ar organizacija, jo nuolatinė buveinė turi būti įregistruota Valstybinės mokesčių inspekcijos prie Lietuvos Respublikos finansų ministerijos valdomame Mokesčių mokėtojų registre, vadovaujantis Mokesčio mokėtojų registro nuostatais, patvirtintais Lietuvos Respublikos Vyriausybės 2000 m. rugsėjo 6 d. nutarimu Nr. 1059 „Dėl Mokesčių mokėtojų registro įsteigimo ir jo nuostatų patvirtinimo“; 
111.2. kurio vykdoma kita (nepagrindinė) veikla karantino laikotarpiu buvo uždrausta ar ribojama ir kuri vykdoma nuomojamose patalpose, dėl kurių kreipiamasi dalinio nuomos mokesčio kompensavimo, šios veiklos rūšių kodas (pagal Ekonominės veiklos rūšių klasifikatorių (EVRK 2 red.)) turi būti įregistruotas į Mokesčių mokėtojų registrą ne vėliau kaip 2020 m. kovo 16 dieną;
111.3. vykdantis  gamybos veiklą (pagal EVRK 2 red. priskirtiną apdirbamosios gamybos C sekcijai) kartu su mažmeninės prekybos veikla, kuri karantino laikotarpiu buvo uždrausta arba ribojama ir kuri vykdoma nuomojamose patalpose, ir ši veikla Mokesčių mokėtojų registre nėra įregistruota kaip kita (nepagrindinė) veikla, dėl vykdomos mažmeninės prekybos veiklos jis turi pateikti įmonės vadovo ir vyriausiojo buhalterio pasirašytą pažymą apie pardavimo pajamas, gautas už mažmeninės prekybos veiklą per 2020 m. I ketvirtį.“ 
1.2.9. Pakeičiu 12 punktą ir jį išdėstau taip:
„12. Galutinis naudos gavėjas yra įmonė ar verslininkas, kuris su nuomotoju yra sudaręs patalpų nuomos sutartį savo ekonominei veiklai vykdyti, kuri karantino laikotarpiu buvo arba yra uždrausta ar ribojama.“
1.2.10. Papildau 131 punktu:
„131. Jeigu pareiškėjas vykdo ir karantino laikotarpiu Nutarimu uždraustas ar ribojamas, ir karantino laikotarpiu Nutarimu neuždraustas ar neribojamas veiklas, jis gali kreiptis dėl dalinio nuomos mokesčio kompensavimo tik dėl tų patalpų, kurios skirtos karantino laikotarpiu Nutarimu uždraustai ar ribojamai veiklai vykdyti ir dėl kurių sudaryta nuomos sutartis. Patalpos, kuriose buvo vykdoma Nutarimu uždrausta ar ribojama veikla, turi būti įrašytos NTR kaip atskiras objektas su atskiru unikaliu numeriu arba patalpų nuoma NTR patvirtinta atskiru įrašu apie juridinio fakto sudarymą, išskiriant nuomojamą plotą iš pareiškėjo bendro ploto, ir dėl jų nuomos mokesčio sumokėjimo išrašoma atskira sąskaita faktūra.“ 
1.2.11. Pakeičiu 21 punktą ir jį išdėstau taip:
„21. Siekdamas gauti kompensaciją, pareiškėjas turi per Elektroninių valdžios vartų portalą patvirtinti savo tapatybę ir užpildyti paraišką, kurios forma skelbiama interneto svetainėje https://nuoma.invega.lt. Nuomotojas, gavęs automatinį pranešimą ir prisijungęs prie konkrečios pareiškėjo paraiškos, turi per Elektroninių valdžios vartų portalą patvirtinti savo tapatybę, ir paraiškoje pareiškėjo pateiktus nuomos sutarties duomenis ir duomenis apie nuomos mokesčio sąskaitas faktūras. Paraiška turi būti užpildyta lietuvių kalba. Ne lietuvių kalba, netinkamai užpildyta paraiška nėra vertinama. Paraiškoje turi būti nurodyta informacija apie pareiškėją, jo vykdomą veiklą ir ryšiai su nuomotoju (jei yra). Taip pat paraiškoje nurodoma, kad pareiškėjas nėra gavęs nuomos mokesčio kompensavimo iš kitų finansavimo šaltinių, informacija apie tai, ar nurodyta sąskaita faktūra yra apmokėta, ir kita dalinio nuomos mokesčio kompensavimui administruoti ir sprendimui dėl dalinio nuomos mokesčio kompensavimo dydžio priimti būtina informacija.“
1.2.12. Papildau 211 punktu:
„211. Jeigu pareiškėjas ar jo atstovas arba nuomotojas ar jo atstovas yra užsienio valstybės pilietis ar juridinis asmuo, kuris neturi vienasmenio valdymo organo, neturintys techninių galimybių per Elektroninių valdžios vartų portalą patvirtinti savo tapatybės, jie turi pateikti INVEGAI elektroniniu paštu įgaliojimo, kuriuo suteikiama teisė Lietuvos piliečiui prisijungti per Elektroninių valdžios vartų portalą ir pateikti paraišką bei atlikti kitus su daliniu nuomos mokesčio kompensavimu susijusius veiksmus, kopiją. INVEGA, gavusi patvirtintą įgaliojimo kopiją, per 5 darbo dienas suteikia technines galimybes įgaliotam asmeniui atlikti šiame Aprašo punkte nustatytus veiksmus pareiškėjo ar nuomotojo vardu.“
1.2.13. Pakeičiu 24 punktą ir jį išdėstau taip:
„24. Paraiškos yra vertinamos ne ilgiau kaip 20 darbo dienų. Paraiškos vertinimo terminas skaičiuojamas nuo tinkamai užpildytos paraiškos ir papildomų dokumentų pateikimo INVEGAI dienos. Paraiškos vertinimo terminas, atsižvelgiant į objektyvias aplinkybes (gautas ir vertinamas neįprastai didelis paraiškų kiekis; pareiškėjas dėl prašomos pateikti trūkstamos informacijos, duomenų ir (ar) dokumentų turi kreiptis į kitą (-as) instituciją (-as); pareiškėjo prašymu ar sutrikus informacinių sistemų veiklai), INVEGOS vadovo sprendimu gali būti pratęstas, tačiau ne ilgesniam kaip 30 darbo dienų laikotarpiui.“
1.2.14. Papildau 241 punktu:
„241. INVEGA, vertindama paraiškas ir išmokėdama kompensacijas, naudoja valstybės įmonės Registrų centro, Valstybinės mokesčių inspekcijos prie Lietuvos Respublikos finansų ministerijos, Valstybinio socialinio draudimo fondo valdybos prie Socialinės apsaugos ir darbo ministerijos, Audito, apskaitos, turto vertinimo ir nemokumo valdymo tarnybos prie Lietuvos Respublikos finansų ministerijos bei Lietuvos statistikos departamento viešais registrais ir informacinėmis sistemomis, kurie INVEGAI teikiami pagal sudaromas sutartis dėl duomenų teikimo.“
1.2.15. Pakeičiu 25 punktą ir jį išdėstau taip:
„25. Paraiškos vertinimo metu INVEGA turi teisę prašyti pareiškėjo pateikti trūkstamą informaciją, duomenis ir (ar) dokumentus, papildyti ar patikslinti paraiškoje pateiktą informaciją, duomenis ir (ar) dokumentus, išskyrus atvejus, kai trūkstamą informaciją, duomenis ir (ar) dokumentus galima patikrinti Lietuvos Respublikos valstybės institucijų viešuose registruose ir informacinėse sistemose. Pareiškėjas privalo pateikti trūkstamą informaciją, duomenis ir (ar) dokumentus, papildyti  ar patikslinti paraiškoje pateiktą informaciją, duomenis ir (ar) dokumentus per interneto svetainę https://nuoma.invega.lt, o kai tokios galimybės nėra arba INVEGOS prašymu – elektroniniu paštu arba raštu per INVEGOS nustatytą terminą, kuris negali būti trumpesnis kaip 5 darbo dienos nuo prašymo pateikti trūkstamą informaciją, duomenis ir (ar) dokumentus, papildyti ar patikslinti paraiškoje pateiktą informaciją, duomenis ir (ar) dokumentu gavimo dienos.“
1.2.16. Papildau 331.1.4 papunkčiu:
„331.1.4. ar jo savininkai ir (ar) vadovai pripažinti kaltais dėl ekonominio finansinio pobūdžio nusikalstamų veikų;“.
1.2.17. Pakeičiu 34 punktą ir jį išdėstau taip:
„34. Esant 331.1 papunktyje nurodytoms aplinkybėms, pareiškėjas privalo grąžinti visą neteisėtai gautą kompensaciją su palūkanomis, kaip nustatyta 2015 m. liepos 13 d. Tarybos reglamente (ES) 2015/1589, nustatančiame išsamias Sutarties dėl Europos Sąjungos veikimo 108 straipsnio taikymo taisykles.“   
1.2.18. Pakeičiu 37 punktą ir jį išdėstau taip:
„37. INVEGOS sprendimai gali būti skundžiami Lietuvos Respublikos ikiteisminio administracinių ginčų nagrinėjimo tvarkos įstatymo nustatyta tvarka Lietuvos administracinių ginčų komisijai arba Lietuvos Respublikos administracinių bylų teisenos įstatymo nustatyta tvarka administraciniam teismui.“
2. N u s t a t a u, kad šis įsakymas taikomas paraiškoms, pateiktoms po šio įsakymo įsigaliojimo.  



Ekonomikos ir inovacijų ministras	Rimantas Sinkevičius
