
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. KOVO 10 D. SPRENDIMO NR. V-328 „DĖL COVID-19 LIGOS (KORONAVIRUSO INFEKCIJOS) ATVEJO APIBRĖŽIMO ATNAUJINIMO“ PAKEITIMO

2020 m. birželio 15 d. Nr. V-1461 
Vilnius

P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. kovo 10 d. sprendimą Nr. V-328 „Dėl COVID-19 ligos (koronaviruso infekcijos) atvejo apibrėžimo atnaujinimo“ ir išdėstau 1 punktą taip:
„1. Pakeisti COVID-19 ligos (koronaviruso infekcijos) atvejo apibrėžimą:
Klinikiniai kriterijai
Asmuo, kuriam pasireiškia bent vienas iš šių simptomų:
– kosulys;
– karščiavimas;
– apsunkintas kvėpavimas;
– staigus uoslės, skonio praradimas ar susilpnėjimas;
Papildomi mažiau specifiški simptomai gali būti: galvos ir raumenų skausmas, šaltkrėtis, nuovargis, vėmimas ir (ar) viduriavimas. 
Laboratorinis kriterijus
SARS-CoV-2 viruso nukleino rūgšties nustatymas klinikiniame ėminyje
Epidemiologiniai kriterijai
Bent vienas iš šių epidemiologinių ryšių:
– artimas sąlytis su patvirtintu COVID-19 ligos (koronaviruso infekcijos) atveju 14 dienų laikotarpiu iki simptomų pradžios;
– asmuo yra ar buvo slaugos ar globos namų, kuriuose patvirtintas COVID-19 ligos (koronaviruso infekcijos), gyventojas ar darbuotojas 14 dienų laikotarpiu iki simptomų pradžios
Atvejų klasifikacija:
1. Galimas atvejis: bet kuris asmuo, atitinkantis klinikinius kriterijus.
2. Tikėtinas atvejis: bet kuris asmuo, atitinkantis klinikinius kriterijus ir turintis epidemiologinį ryšį.
3. Patvirtintas atvejis: bet kuris asmuo, atitinkantis laboratorinį kriterijų.“ 


Sveikatos apsaugos ministras – valstybės lygio
ekstremaliosios situacijos valstybės operacijų vadovas 				Aurelijus Veryga
