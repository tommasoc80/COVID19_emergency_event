Dokument podpisany przez Krzysztof Madej Data: 2020.06.12 08:10:39 CEST
DZIENNIK USTAW
RZECZYPOSPOLITEJ POLSKIEJ
Warszawa, dnia 12 czerwca 2020 r. Poz. 1029
ROZPORZĄDZENIE M I N I S TR A S P R A W W EW N Ę TR ZN Y C H I A D M I N I S TR A C J I 1)
z dnia 11 czerwca 2020 r. zmieniające rozporządzenie w sprawie przywrócenia tymczasowo kontroli granicznej osób przekraczających
granicę państwową stanowiącą granicę wewnętrzną Na podstawie art. 17a ustawy z dnia 12 października 1990 r. o ochronie granicy państwowej (Dz. U. z 2019 r. poz. 1776) zarządza się, co następuje: § 1. W rozporządzeniu Ministra Spraw Wewnętrznych i Administracji z dnia 13 marca 2020 r. w sprawie przywrócenia tymczasowo kontroli granicznej osób przekraczających granicę państwową stanowiącą granicę wewnętrzną (Dz. U. poz. 434, z późn. zm.2)) w § 2 ust. 1d otrzymuje następujące brzmienie:
„1d. Kontrolę graniczną osób, przywróconą tymczasowo na okres, o którym mowa w ust. 1–1c, przedłuża się na okres od dnia 14 maja 2020 r. do dnia 12 czerwca 2020 r., z zastrzeżeniem kontroli granicznej osób na granicy państwowej z Republiką Litewską, którą przedłuża się na okres od dnia 14 maja 2020 r. do dnia 12 czerwca 2020 r. do godz. 9.00.”. § 2. Rozporządzenie wchodzi w życie z dniem ogłoszenia.
Minister Spraw Wewnętrznych i Administracji: M. Kamiński
1) Minister Spraw Wewnętrznych i Administracji kieruje działem administracji rządowej – sprawy wewnętrzne, na podstawie § 1 ust. 2 pkt 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Spraw Wewnętrznych i Administracji (Dz. U. poz. 2264).
2) Zmiany wymienionego rozporządzenia zostały ogłoszone w Dz. U. z 2020 r. poz. 439, 468, 519, 650, 786 i 854.

