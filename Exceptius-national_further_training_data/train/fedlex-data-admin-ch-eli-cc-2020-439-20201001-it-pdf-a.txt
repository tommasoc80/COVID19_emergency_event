Ordinanza
818.101.26
sui provvedimenti per combattere l'epidemia di COVID-19
nella situazione particolare
(Ordinanza COVID-19 situazione particolare)
del 19 giugno 2020 (Stato 1° ottobre 2020)
Il Consiglio federale svizzero,
visto l'articolo 6 capoverso 2 lettere a e b della legge del 28 settembre 20121
sulle epidemie (LEp),
ordina:
Sezione 1: Disposizioni generali
Art. 1 Oggetto e scopo
1	La presente ordinanza stabilisce provvedimenti nei confronti della popolazione,
delle organizzazioni, delle istituzioni e dei Cantoni per combattere l'epidemia di
COVID-19.
2	I provvedimenti sono finalizzati a impedire la diffusione del coronavirus (COVID-
19) e interrompere le catene di trasmissione.
Art. 2	Competenza dei Cantoni
Per quanto la presente ordinanza non disponga altrimenti, i Cantoni mantengono le
loro competenze.
Sezione 2: Provvedimenti nei confronti delle persone
Art. 3	Principio2
Ogni persona rispetta le raccomandazioni dell'Ufficio federale della sanità pubblica
(UFSP) concernenti l'igiene e il comportamento durante l'epidemia di COVID-193.
RU 2020 2213
1 RS 818.101
23	Introdotto dal n. I dell'O del 2 lug. 2020, in vigore dal 6 lug. 2020 (RU 2020 2735).
3 Consultabili su www.ufsp.admin.ch > Malattie > Malattie infettive: focolai, epidemie e
pandemie > Insorgenze e epidemie attuali > Nuovo coronavirus > Così ci proteggiamo.
1
818.101.26
Lotta contro le malattie
Art. 3a4	Viaggiatori sui trasporti pubblici
1	Chi viaggia sui veicoli del trasporto pubblico come treni, tranvie, autobus, battelli,
aeromobili e impianti a fune deve portare una mascherina facciale. Sono esentati da
quest'obbligo:
a.	i bambini fino al compimento dei 12 anni;
b.	le persone che possono dimostrare che per motivi particolari, segnatamente
di natura medica, non possono portare mascherine facciali.
2	Per veicoli del trasporto pubblico di cui al capoverso 1 s'intendono:
a.	i veicoli di imprese titolari di una concessione secondo l'articolo 6 o di
un'autorizzazione secondo l'articolo 8 della legge del 20 marzo 20095 sul
trasporto di viaggiatori, escluse le sciovie e le seggiovie; a queste si applica-
no i provvedimenti stabiliti dal gestore nel piano di protezione;
b.	aeromobili di imprese titolari di un'autorizzazione di esercizio secondo
l'articolo 27 o 29 della legge federale del 21 dicembre 19486 sulla naviga-
zione aerea, utilizzati nel traffico di linea o charter.
Sezione 3:
Provvedimenti concernenti le strutture accessibili al pubblico e le
manifestazioni
Art. 4 Piano di protezione
1	I gestori di strutture accessibili al pubblico, compresi gli istituti di formazione, e gli
organizzatori di manifestazioni devono elaborare e attuare un piano di protezione.
2	Al piano di protezione si applicano le seguenti prescrizioni:
a. il piano deve prevedere provvedimenti concernenti l'igiene e il distanzia-
mento per la struttura o la manifestazione; sono ammesse distanze inferiori
se sono previste misure di protezione idonee, quali l'uso della mascherina
facciale o l'installazione di barriere adeguate;
b. se a causa del tipo di attività, delle circostanze locali o per motivi di eserci-
zio o economici non è possibile per una determinata durata né rispettare il
necessario distanziamento né adottare misure di protezione, occorre prevede-
re la registrazione dei dati di contatto delle persone presenti secondo
l'articolo 5.
3	Le prescrizioni di cui al capoverso 2 sono precisate nell'allegato. Il Dipartimento
federale dell'interno (DFI) le aggiorna d'intesa con il Dipartimento federale
4	Introdotto dal n. I dell'O del 2 lug. 2020 (RU 2020 2735). Nuovo testo giusta il n. I dell'O
del 12 ago. 2020 (Obbligo della mascherina negli aeromobili; grandi manifestazioni), in
vigore dal 15 ago. 2020 (RU 2020 3547).
5	RS 745.1
6	RS 748.0
2
Ordinanza COVID-19 situazione particolare
818.101.26
dell'economia, della formazione e della ricerca (DEFR) in base allo stato attuale
della scienza.
4	Nel piano di protezione deve essere designata una persona responsabile
dell'attuazione del piano e dei contatti con le autorità competenti.
Art. 5	Registrazione dei dati di contatto
1	In caso di registrazione dei dati di contatto secondo il numero 4 dell'allegato, le
persone interessate devono essere informate in merito alla registrazione e
all'impiego dei dati. Se i dati di contatto sono già disponibili, segnatamente negli
istituti di formazione o in occasione di eventi privati, occorre informare in merito
all'impiego.
2	Su richiesta, i dati di contatto devono essere trasmessi senza indugio ai servizi
cantonali competenti per l'identificazione e l'informazione delle persone sospette
contagiate conformemente all'articolo 33 LEp.7
3	I dati di contatto rilevati non possono essere trattati per nessun altro scopo e devo-
no essere conservati fino a 14 giorni dopo la partecipazione a una manifestazione o
la visita di una struttura e in seguito immediatamente cancellati.
Art. 6	Disposizioni particolari per manifestazioni con al massimo
1000 persone8
1	...9
2	Per le manifestazioni con oltre 300 e fino a un massimo di 1000 visitatori o un
massimo di 1000 partecipanti, in caso di registrazione dei dati di contatto secondo
l'articolo 4 capoverso 2 lettera b occorre prevedere una suddivisione in settori con
un massimo di 300 persone.10
3	Alle manifestazioni private con un massimo di 300 persone, segnatamente gli
eventi familiari, che non si tengono in strutture accessibili al pubblico o in cui le
persone sono note agli organizzatori, si applica unicamente l'articolo 3 e l'obbligo di
indicare una persona responsabile del rispetto delle raccomandazioni dell'UFSP
relative all'igiene e al comportamento. Se non è possibile rispettare il distanziamen-
to raccomandato né adottare misure di protezione, l'organizzatore è tenuto a trasmet-
tere i dati di contatto delle persone presenti secondo l'articolo 5 capoverso 2.11
4	...12
7
8
9
10
11
12
Nuovo testo giusta il n. I dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
Nuovo testo giusta il n. I dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
Valido fino al 30 set. 2020. Vedi l'art. 15 cpv. 4 qui appresso.
Nuovo testo giusta il n. I dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
Nuovo testo giusta il n. I dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
Abrogato dal n. I dell'O del 2 set. 2020 (Grandi manifestazioni), con effetto dal
1° ott. 2020 (RU 2020 3679).
3
818.101.26
Lotta contro le malattie
5	Alle manifestazioni con un massimo di 30 persone si applica unicamente l'arti-
colo 3.
Art. 6a13	Disposizioni particolari per le grandi manifestazioni
1	Chi intende svolgere una manifestazione con oltre 1000 visitatori o con oltre 1000
partecipanti (grande manifestazione), necessita di un'autorizzazione dell'autorità
cantonale competente.
2	Nelle grandi manifestazioni per il settore destinato agli spettatori vige l'obbligo di
stare seduti. I posti a sedere devono essere assegnati ai singoli visitatori. In caso di
manifestazioni all'aperto, per determinati settori destinati agli spettatori, segnata-
mente in spazi liberi, i Cantoni possono autorizzare eccezionalmente posti in piedi,
sempreché questi siano suddivisi in settori e siano previsti ulteriori provvedimenti di
protezione.
3	L'autorizzazione è rilasciata se:
a.	la situazione epidemiologica nel Cantone o nella regione interessata permet-
te lo svolgimento della manifestazione;
b.	il Cantone dispone delle capacità necessarie per l'identificazione e l'infor-
mazione di persone sospette contagiate conformemente all'articolo 33 LEp;
c.	l'organizzatore presenta un piano di protezione secondo l'articolo 4 basato
su un'analisi dei rischi della grande manifestazione e prevede i provvedi-
menti necessari.
4	Chi intende svolgere ripetutamente manifestazioni dello stesso tipo in una struttura
può farne richiesta in un'unica domanda.
5	I Cantoni revocano un'autorizzazione rilasciata o emanano ulteriori limitazioni se:
a. la situazione epidemiologica è peggiorata a tal punto che lo svolgimento del-
la manifestazione non è più possibile, segnatamente perché le capacità ne-
cessarie di cui al capoverso 3 lettera b non possono più essere garantite; o
b. un organizzatore di più manifestazioni dello stesso tipo non ha rispettato i
provvedimenti previsti nel piano di protezione in una manifestazione già
svolta e non può garantirne il rispetto in futuro.
6	Le associazioni di categoria nazionali possono presentare i loro piani di protezione
quadro per consultazione al servizio federale competente.
13 Introdotto dal n. I dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
4
Ordinanza COVID-19 situazione particolare
818.101.26
Art. 6b14	Prescrizioni supplementari per le competizioni sportive in leghe
professionistiche
Per le competizioni sportive di squadre di una lega prevalentemente professionistica
con oltre 1000 spettatori, il piano di protezione di cui all'articolo 6a capoverso 3
lettera c deve prevedere quanto segue:
a. il flusso di persone, segnatamente nei settori d'accesso, in quelli destinati
alle pause e nei settori dei bagni, deve essere organizzato a livello spaziale e
temporale in modo tale che sia rispettato per quanto possibile il necessario
distanziamento; nel settore di accesso antistante allo stadio la gestione del
flusso di persone deve avvenire in accordo con le locali forze di sicurezza e
imprese di trasporto;
b. il settore destinato agli spettatori deve essere completamente separato da
quello in cui si svolge la competizione;
c.	gli spettatori e il personale che ha contatto con loro devono indossare una
mascherina facciale all'interno dello stadio e nel settore d'accesso allo sta-
dio, salvo durante il tempo necessario al consumo di alimenti e bevande;
fanno inoltre eccezione:
1. i bambini fino al compimento dei 12 anni,
2. gli spettatori che possono dimostrare che per motivi particolari, in par-
ticolare medici, non possono indossare una mascherina facciale;
d.	per quanto riguarda i posti per gli spettatori vale quanto segue:
1. l'autorità competente per il rilascio dell'autorizzazione stabilisce il nu-
mero massimo di posti a sedere disponibili, in funzione delle condizioni
locali, dello specifico piano di protezione presentato e della situazione
epidemiologica. Tale numero non può superare i 2/3 di tutti i posti a se-
dere,
2. per gli spettatori vige l'obbligo di stare seduti; i posti a sedere devono
essere assegnati ai singoli spettatori;
e.	per l'offerta di ristorazione vale quanto segue:
1. agli spettatori è consentito consumare alimenti o bevande esclusiva-
mente nel settore dei posti a sedere delle strutture di ristorazione e sedu-
ti al proprio posto,
2. la vendita e il consumo di bevande alcoliche devono essere limitati
dall'autorità competente per il rilascio dell'autorizzazione in modo tale
da non compromettere il rispetto del piano di protezione da parte degli
spettatori;
f.	non è consentito vendere o cedere contingenti di posti ai sostenitori della
squadra ospite;
g.	il personale a contatto con gli spettatori deve essere istruito in relazione
all'attuazione dei provvedimenti;
14 Introdotto dal n. I dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
5
818.101.26
Lotta contro le malattie
h.	gli spettatori devono essere informati regolarmente sui provvedimenti in
vigore, in particolare mediante manifesti, videoproiezioni e ripetuti annunci;
i.	la procedura in casi di infezione sospetta o confermata tra gli spettatori deve
essere definita in accordo con le autorità cantonali competenti;
j.	le infrazioni degli spettatori ai provvedimenti previsti nel piano di protezione
devono essere contrastate adeguatamente.
Art. 6c15	Disposizioni particolari per le manifestazioni politiche e della società
civile
Per le manifestazioni politiche e della società civile non si applicano gli articoli
4-6a. I partecipanti devono indossare solo una mascherina facciale; fanno eccezione:
a.	i bambini fino al compimento dei 12 anni;
b.	i partecipanti che possono dimostrare che per motivi particolari, in partico-
lare medici, non possono indossare una mascherina facciale.
Art. 7	Agevolazioni da parte dei Cantoni
L'autorità cantonale competente può autorizzare agevolazioni rispetto alle prescri-
zioni di cui all'articolo 4 capoversi 2-4 e agli articoli 5 e 6 se:
a.	lo impongono interessi pubblici preponderanti; e
b.	l'organizzatore o il gestore presentano un piano di protezione secondo
l'articolo 4, che comprenda provvedimenti specifici per impedire la diffu-
sione del coronavirus (COVID-19) e interrompere le catene di trasmissione.
Art. 8	Provvedimenti supplementari dei Cantoni
1	Se il numero di persone che devono essere identificate e informate conformemente
all'articolo 33 LEp aumenta al punto che questo provvedimento non è praticabile, il
Cantone può, per un periodo limitato, prevedere una limitazione del numero di
ospiti, visitatori nelle strutture o di partecipanti alle manifestazioni al di là delle
prescrizioni della presente ordinanza.
2	Se in un luogo circoscritto si verifica un numero elevato di infezioni o vi è un
pericolo imminente che si verifichi, il Cantone può, per un periodo limitato, prende-
re provvedimenti conformemente all'articolo 40 LEp a livello regionale. Prelimi-
narmente sente l'UFSP e lo informa dei provvedimenti presi.
Art. 9	Controllo e obblighi di collaborazione
1 I gestori e gli organizzatori devono:
a. su richiesta, presentare il loro piano di protezione alle autorità cantonali
competenti;
15 Introdotto dal n. I dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
6
Ordinanza COVID-19 situazione particolare
818.101.26
b. concedere alle autorità cantonali competenti l'accesso alle strutture e alle
manifestazioni.
2 Se constatano che non è disponibile o non è rispettato un piano di protezione ade-
guato, le autorità cantonali competenti prendono opportuni provvedimenti. Possono
chiudere singole strutture oppure vietare o disperdere singole manifestazioni.
Sezione 4: Provvedimenti di protezione dei lavoratori
Art. 10	Provvedimenti di prevenzione
1 I datori di lavoro devono prevedere e attuare i provvedimenti necessari per garanti-
re che i lavoratori possano rispettare le raccomandazioni dell'UFSP concernenti
l'igiene e il distanziamento.
2 Se non è possibile rispettare il distanziamento raccomandato, occorre prendere
provvedimenti secondo il principio STOP (sostituzione, misure tecniche, misure
organizzative, misure di protezione individuale), segnatamente la possibilità di
lavorare da casa, la separazione fisica, squadre separate o l'uso di mascherine.
Art. 11	Esecuzione, controlli e obblighi di collaborazione
1 In applicazione delle disposizioni sulla protezione della salute di cui all'articolo 6
della legge del 13 marzo 196416 sul lavoro, l'esecuzione dell'articolo 10 compete
alle autorità di esecuzione della legge sul lavoro e della legge federale del 20 marzo
198117 sull'assicurazione contro gli infortuni.
2 Le autorità esecutive competenti possono effettuare in ogni momento e senza
preavviso controlli nelle strutture e nei luoghi.
3	I datori di lavoro devono garantire l'accesso ai locali e ai luoghi alle autorità esecu-
tive competenti.
4	Durante i controlli in loco le disposizioni delle autorità esecutive competenti devo-
no essere attuate immediatamente.
Sezione 5:
Obbligo dei Cantoni di notificare le capacità nell'assistenza sanitaria
Art. 12
I Cantoni sono tenuti a notificare regolarmente al Servizio sanitario coordinato
quanto segue:
a.	numero totale e occupazione dei posti letto ospedalieri;
16 RS 822.11
17 RS 832.20
7
818.101.26
Lotta contro le malattie
b.	numero totale e occupazione dei posti letto ospedalieri destinati al tratta-
mento dei malati di COVID-19, nonché numero dei degenti malati di
COVID-19;
c.	numero totale e occupazione dei posti letto ospedalieri di cure intense non-
ché numero dei malati di COVID-19 degenti in tale reparto e sottoposti a
ventilazione meccanica;
d.	numero totale e occupazione degli apparecchi per l'ossigenazione extracor-
porea a membrana (ECMO);
e.	indicazioni sulla disponibilità di personale medico e infermieristico negli
ospedali;
f.	capacità massima, segnatamente numero totale di tutti i pazienti e numero
totale di pazienti affetti da COVID-19 che possono essere trattati dai loro
ospedali, tenendo conto della disponibilità di posti letto e di personale.
Sezione 6: Disposizioni penali
Art. 1318
È punito con la multa chi:
a. in qualità di gestore o organizzatore intenzionalmente non rispetta i suoi
obblighi di cui agli articoli 4 capoversi 1 e 2, 6 capoversi 2 e 3 o 6b;
b. svolge una grande manifestazione di cui all'articolo 6a senza la necessaria
autorizzazione o derogando al piano di protezione autorizzato.
Sezione 7: Disposizioni finali
Art. 14 Modifica di altri atti normativi
...18 19
Art. 15	Entrata in vigore e durata di validità
1 Fatto salvo il capoverso 2, la presente ordinanza entra in vigore il 22 giugno 2020
alle ore 00.00.
2 L'articolo 6 capoverso 4 e l'articolo 14 numero 2 entrano in vigore il 20 giugno
2020 alle ore 00.00.
3	...20
18	Nuovo testo giusta il n. I dell'O del 2 set. 2020 (Grandi manifestazioni), in vigore dal
19	1° ott. 2020 (RU 2020 3679).
19 Le mod. possono essere consultate alla RU 2020 2213.
20	Abrogato dal n. I dell'O del 12 ago. 2020 (Obbligo della mascherina negli aeromobili;
grandi manifestazioni), con effetto dal 15 ago. 2020 (RU 2020 3547).
8
Ordinanza COVID-19 situazione particolare
818.101.26
4	Gli articoli 6 capoverso 1 e 13 lettera b si applicano fino al 30 settembre 2020.21
5	In deroga al capoverso 4, l'articolo 13 lettera b ha effetto a tempo indeterminato.22
21	Introdotto dal n. I dell'O del 12 ago. 2020 (Obbligo della mascherina negli aeromobili;
grandi manifestazioni), in vigore dal 15 ago. 2020 (RU 2020 3547).
22	Introdotto dal n. I dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
9
818.101.26
Lotta contro le malattie
Allegato23
(art. 4 cpv. 3 e 5 cpv. 1)
Prescrizioni relative ai piani di protezione
1 In generale
1.1	Principio
Esiste un maggiore rischio di contagio se non è rispettata la distanza di 1,5
metri per più di 15 minuti.
1.2	Protezione dal contagio da COVID-19
1 Nella scelta dei provvedimenti di cui all'articolo 4 capoverso 2, il gestore o
l'organizzatore provvede a garantire una protezione efficace degli ospiti, dei
visitatori e dei partecipanti dal contagio da COVID-19.
2 Se vi sono persone che lavorano nelle strutture accessibili al pubblico e
durante le manifestazioni, nel piano di protezione i provvedimenti per gli
ospiti, i visitatori e i partecipanti devono essere coordinati con quelli di pro-
tezione dei lavoratori di cui all'articolo 10.
3	Per garantire una protezione efficace secondo i capoversi 1 e 2, il gestore o
l'organizzatore prende, se del caso, provvedimenti differenziati per singoli
settori della struttura o della manifestazione, ad esempio per i settori dei po-
sti a sedere o destinati alle pause, oppure per singoli gruppi di persone, ad
esempio con la costituzione di squadre fisse.
1.3	Motivazione della registrazione dei dati di contatto
Se nel piano di protezione occorre prevedere la registrazione dei dati di
contatto secondo l'articolo 4 capoverso 2 lettera b, i motivi corrispondenti
vanno specificati nel piano.
1.4	Informazione delle persone presenti
Il gestore o l'organizzatore informa le persone presenti (ospiti, partecipanti,
visitatori) in merito ai provvedimenti applicabili alla struttura o alla manife-
stazione, ad esempio l'eventuale obbligo di portare una mascherina facciale,
la registrazione dei dati di contatto o il divieto di spostarsi da un settore
all'altro.
2 Igiene
2.1	A tutte le persone deve essere offerta la possibilità di lavarsi regolarmente le
mani. A tal fine occorre mettere a disposizione disinfettanti per le mani e,
per i lavandini accessibili al pubblico, sapone.
23	Aggiornato dal n. II dell'O del 2 set. 2020 (Grandi manifestazioni), in vigore dal
1° ott. 2020 (RU 2020 3679).
10
Ordinanza COVID-19 situazione particolare
818.101.26
2.2
2.3
3
3.1
3.2
3.3
3.4
3.5
4
4.1
4.2
4.3
4.4
Tutte le superfici di contatto devono essere pulite regolarmente.
Devono essere messi a disposizione abbastanza cestini dei rifiuti, segnata-
mente per gettare i fazzoletti e le mascherine facciali.
Distanziamento
Tra le persone deve essere rispettata una distanza di almeno 1,5 metri (di-
stanza obbligatoria).
In deroga al numero 3.1, nei settori dei posti a sedere i posti devono essere
disposti o occupati in modo da lasciare almeno un posto libero o rispettare
una distanza equivalente tra due posti a sedere.
Nei settori accessibili agli ospiti delle strutture della ristorazione, compresi i
bar e i club, nei quali il consumo avviene seduti a un tavolo, i gruppi di ospi-
ti ai singoli tavoli vanno disposti in modo da rispettare la distanza obbligato-
ria tra i singoli gruppi.
Il flusso di persone va incanalato in modo da consentire il rispetto della
distanza obbligatoria tra tutte le persone.
Sono eccettuati dalle prescrizioni sul distanziamento i gruppi di persone per i
quali non ha senso il rispetto della distanza, segnatamente i bambini in età
scolastica, le famiglie o le persone che vivono nella stessa economia dome-
stica.
Registrazione dei dati di contatto
I dati di contatto delle persone presenti devono essere registrati se le distanze
scendono al di sotto della distanza obbligatoria per oltre 15 minuti senza mi-
sure di protezione.
Il gestore o l'organizzatore deve informare le persone presenti in merito ai
seguenti punti:
a.	il previsto mancato rispetto della distanza obbligatoria e il conseguente
maggior rischio di contagio;
b.	la possibilità di essere contattati dal servizio cantonale competente e la
competenza di quest'ultimo di ordinare una quarantena in caso di con-
tatti con persone malate di COVID-19.
I dati di contatto possono essere registrati in particolare mediante sistemi di
prenotazione o di registrazione dei membri o mediante un formulario di con-
tatto.
Devono essere registrati i seguenti dati:
a. cognome, nome, domicilio e numero di telefono;
11
818.101.26
Lotta contro le malattie
b. per le strutture, segnatamente quelle della ristorazione e i cinema, e per
le manifestazioni con posti a sedere: il numero di posto o di tavolo;
c.	nei settori accessibili agli ospiti delle strutture della ristorazione, com-
presi i bar e i club, in cui il consumo avviene in piedi, nonché nelle di-
scoteche e nelle sale da ballo: l'ora di arrivo e di partenza;
d.	per le manifestazioni senza posti a sedere con oltre 300 persone: il set-
tore di cui all'articolo 6 capoverso 2 in cui si troverà la persona.
4.4bis Il gestore o l'organizzatore deve garantire con misure adeguate la correttezza
dei dati di contatto rilevati.
4.5	Per le famiglie o altri gruppi di persone che si conoscono nonché nei settori
accessibili agli ospiti delle strutture della ristorazione, compresi i bar e i
club, in cui il consumo avviene seduti a un tavolo è sufficiente registrare i
dati di contatto di un solo membro della famiglia o del gruppo.
4.6	Il gestore o l'organizzatore deve garantire la riservatezza dei dati di contatto
registrati e la sicurezza dei dati, segnatamente nell'ambito della loro conser-
vazione.
5	Provvedimenti particolari in presenza di oltre 300 persone
5.1	Nelle manifestazioni con oltre 300 visitatori, tra i settori di cui all'articolo 6
capoverso 2 occorre rispettare la distanza obbligatoria. Il passaggio dei visi-
tatori da un settore all'altro è vietato.
5.1bis Non è consentito l'ingresso di persone ammalate di COVID-19 o che presen-
tano sintomi da COVID-19. Devono essere adottate misure adeguate a tale
scopo, segnatamente l'obbligo di autocertificazione dei visitatori nonché il
rifiuto dell'ingresso di persone con sintomi riconoscibili manifestamente.
5.2	Se vi sono settori delle strutture o delle manifestazioni utilizzate dai visitato-
ri di tutti i settori, ad esempio gli ingressi o i settori destinate alle pause, oc-
corre rispettare le regole di distanziamento o prendere e attuare misure di
protezione.
5.3	Nelle manifestazioni con oltre 300 partecipanti, la protezione necessaria
deve essere definita nel piano di protezione, segnatamente mediante il rispet-
to della distanza obbligatoria, l'adozione di misure di protezione o, in caso
di registrazione dei dati di contatto, la costituzione di squadre fisse o
l'esclusione del rimescolamento tra gruppi di oltre 300 persone.
5.4	Nei settori accessibili agli ospiti delle strutture della ristorazione, compresi i
bar e i club, in cui il consumo avviene in piedi, nonché nelle discoteche e
nelle sale da ballo, nel settore degli ospiti, nel locale o in ciascuno dei settori
di cui all'articolo 6 capoverso 2 possono essere presenti contemporaneamen-
te al massimo 300 ospiti.
12
Ordinanza COVID-19 situazione particolare
818.101.26
6	Piani di protezione per grandi manifestazioni
I piani di protezione per grandi manifestazioni devono inoltre contenere in particola-
re quanto segue:
a. la prova che i provvedimenti contrastano efficacemente i pericoli della
grande manifestazione indicati nell'analisi dei rischi, segnatamente per
quanto riguarda:
1.	il tipo di manifestazione,
2.	la visita o la partecipazione di gruppi di persone particolarmente a ri-
schio,
3.	i comportamenti tipici dei visitatori e dei partecipanti,
4.	le circostanze locali e infrastrutturali del luogo della manifestazione,
5.	i settori in cui presumibilmente non può essere rispettata la distanza o in
cui sono da attendersi assembramenti di persone,
6.	l'arrivo e la partenza di visitatori e partecipanti (trasporti pubblici, mez-
zi di trasporto privati, strutture di ristorazione usualmente frequentate
prima o dopo la manifestazione);
b. la regolamentazione dei flussi di persone nel settore di accesso antistante al
luogo o alla struttura in cui si svolge la manifestazione, in accordo con le lo-
cali forze di sicurezza e imprese di trasporto;
c.	la regolamentazione dei flussi di persone in tutti i settori all'interno del
luogo o della struttura in cui si svolge la manifestazione, che sono accessibili
ai visitatori e ai partecipanti, in particolare all'ingresso, durante le pause e al
termine della manifestazione;
d.	le misure per evitare l'ingresso di persone ammalate di COVID-19 o che
presentano sintomi da COVID-19;
e.	la descrizione della separazione tra i settori destinati ai visitatori e quelli del
palco o in cui si svolge la competizione sportiva;
f.	le limitazioni in relazione all'occupazione dei posti a sedere, in particolare il
numero di posti a sedere messi a disposizione e quelli da lasciare liberi;
g.	la procedura per la registrazione dei dati di contatto dei visitatori e dei parte-
cipanti, compresi i numeri di posto e le indicazioni dei settori, nonché i
provvedimenti volti a garantire la correttezza dei dati registrati e il rispetto
delle prescrizioni in materia di protezione dei dati;
h.	le prescrizioni concernenti il rispetto e il controllo del necessario distanzia-
mento o l'uso di mascherine facciali nei settori d'accesso, in quelli destinati
alle pause e nei settori dei bagni nel luogo della manifestazione nonché nel
settore destinato agli spettatori;
i.	la procedura da seguire in presenza di casi infezione sospetta o confermata
tra i visitatori, i partecipanti o il personale che ha contatto con il pubblico;
j.	i provvedimenti relativi alla distribuzione di alimenti e bevande e alla risto-
razione, comprese le regole concernenti la vendita di bevande alcoliche;
13
818.101.26
Lotta contro le malattie
k.	le misure di igiene, in particolare la messa a disposizione di disinfettanti,
pulizie periodiche, areazione;
l.	le istruzioni sul comportamento destinate ai partecipanti;
m.	i provvedimenti per informare i visitatori e i partecipanti sulle misure di
igiene e di comportamento in vigore, in particolare sulla procedura da segui-
re nel caso di un'infezione di cui si viene a conoscenza dopo la manifesta-
zione;
n.	i provvedimenti per l'istruzione del personale in relazione ai provvedimenti
in vigore, al riconoscimento di sintomi da COVID-19 e la procedura da se-
guire in caso di sospetto d'infezione nel pubblico;
o.	la procedura da seguire in caso di infrazioni alle prescrizioni del piano di
protezione da parte di visitatori e partecipanti.
14