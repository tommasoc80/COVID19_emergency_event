Ordinanza
concernente misure transitorie a favore dei media stampati
legate al coronavirus (COVID-19)
(Ordinanza COVID-19 media stampati)
del 20 maggio 2020 (Stato 1° dicembre 2020)
Il Consiglio federale svizzero,
visto l'articolo 14 della legge COVID-19 del 25 settembre 2020* 1,2
ordina:
Art. 1 Oggetto
La presente ordinanza disciplina il sostegno finanziario ai quotidiani e settimanali
in abbonamento a seguito della situazione straordinaria legata al coronavirus
(COVID-19).
Art. 2 Campo d'applicazione
La presente ordinanza si applica ai seguenti giornali in abbonamento:
a. i giornali secondo l'articolo 16 capoverso 4 lettera a della legge del 17 di-
cembre 20103 sulle poste (LPO) in combinato disposto con l'articolo 36 ca-
poversi 1 e 2 dell'ordinanza del 29 agosto 20124 sulle poste (OPO);
b. i quotidiani e i settimanali che soddisfano i requisiti di cui all'articolo 36 ca-
poversi 1 e 2 OPO ad eccezione del requisito secondo cui la tiratura autenti-
cata da un organo di controllo indipendente e riconosciuto non deve oltre-
passare i 40 000 esemplari per edizione.
Art. 3	Importo del sostegno e scopo
1	Fino al 30 novembre 2020 la Confederazione versa i seguenti contributi unici a
sostegno dei quotidiani e dei settimanali in abbonamento:5
a. 12,5 milioni di franchi per i giornali di cui all'articolo 2 lettera a;
b. 5 milioni di franchi per i giornali di cui all'articolo 2 lettera b.
RU 2020 1765
1 RS 818.102
2 Nuovo testo giusta il n. I 4 dell'O del 7 ott. 2020 sul rimando delle ordinanze COVID-19
alla legge COVID-19, in vigore dall'8 ott. 2020 (RU 2020 3971).
3 RS 783.0
4 RS 783.01
5	Nuovo testo giusta il n. I dell'O dell'11 nov. 2020, in vigore dal 1° dic. 2020
(RU 2020 4671).
1
783.03
Posta
1bis Dal 1° dicembre 2020 al 30 giugno 2021 versa i seguenti contributi unici a
sostegno dei quotidiani e dei settimanali in abbonamento:
a. 14,585 milioni di franchi per i giornali di cui all'articolo 2 lettera a;
b. 5,835 milioni di franchi per i giornali di cui all'articolo 2 lettera b.6
1ter Se la presente ordinanza è abrogata prima del 30 giugno 2021, gli importi di cui
al capoverso 1bis sono ridotti pro rata temporis.7
2	I contributi sono versati per il finanziamento di misure transitorie temporanee e
sono indipendenti dalla riduzione per la distribuzione secondo l'articolo 16 capover-
so 4 lettera a LPO8.
3	Sono versati unicamente se gli editori in questione si impegnano per scritto nei
confronti dell'Ufficio federale delle comunicazioni (UFCOM) a non versare divi-
dendi per gli esercizi 2020 e 2021.9
Art. 4 Misure transitorie
1	I costi per la distribuzione regolare da parte della Posta Svizzera dei quotidiani e
settimanali in abbonamento di cui all'articolo 2 lettera a sono interamente assunti
dalla Confederazione.
2	La Confederazione partecipa ai costi per la distribuzione regolare da parte della
Posta Svizzera dei giornali in abbonamento di cui all'articolo 2 lettera b da parte
della Posta Svizzera nella misura di 27 centesimi per esemplare di giornale distri-
buito.
3	Non sono compresi nei costi presi a carico dalla Confederazione ai sensi dei capo-
versi 1 e 2 quelli per gli inserti di terzi.
4	Se, in un determinato mese di fatturazione, il numero degli esemplari di un giorna-
le nella distribuzione regolare di cui all'articolo 2 lettere a o b supera di oltre il
10 per cento la media quantitativa dell'anno precedente, i relativi costi non sono
assunti dalla Confederazione nel quadro della presente ordinanza.
Art. 5 Procedura
1	Gli editori dei giornali di cui all'articolo 2 lettera b presentano all'UFCOM una
richiesta scritta per ottenere sostegno ai sensi della presente ordinanza.
2	Se l'UFCOM accoglie la richiesta, l'editore ha diritto retroattivamente, dall'entrata
in vigore della presente ordinanza, ai contributi ai sensi della presente ordinanza.
3	L'UFCOM segnala alla Posta Svizzera le testate di cui all'articolo 2 aventi diritto
al sostegno.
6	Introdotto dal n. I dell'O dell'11 nov. 2020, in vigore dal 1° dic. 2020 (RU 2020 4671).
7	Introdotto dal n. I dell'O dell'11 nov. 2020, in vigore dal 1° dic. 2020 (RU 2020 4671).
8 RS 783.0
9 Nuovo testo giusta il n. I dell'O dell'11 nov. 2020, in vigore dal 1° dic. 2020
(RU 2020 4671).
2
Ordinanza COVID-19 media stampati
783.03
4	La Posta Svizzera segnala all'UFCOM i costi di cui all'articolo 4 sostenuti per la
distribuzione regolare dei giornali di cui all'articolo 2. Un'eventuale riduzione per la
distribuzione secondo l'articolo 16 capoverso 4 lettera a LPO10 va documentata
separatamente.
5	L'UFCOM versa alla Posta Svizzera i contributi conformemente alla presente
ordinanza. La Posta Svizzera accredita tali contributi agli editori dei giornali di cui
all'articolo 2 sulla fattura successiva.
Art. 6 Esecuzione
1	L'UFCOM è incaricato dell'esecuzione della presente ordinanza.
2	Verifica se l'editore rispetta la condizione di cui all'articolo 3 capoverso 3. Se
questa non viene rispettata, l'UFCOM obbliga l'editore a restituire gli importi rice-
vuti ai sensi della presente ordinanza.
Art. 7 Entrata in vigore e durata di validità
1 La presente ordinanza entra in vigore il 1° giugno 2020.
2 Si applica per un periodo di sei mesi dalla data d'entrata in vigore.
3	La durata di validità della presente ordinanza è prorogata sino al 30 giugno 2021.11
10 RS 783.0
11 Introdotto dal n. I dell'O dell'11 nov. 2020, in vigore dal 1° dic. 2020 (RU 2020 4671).
3
783.03
Posta
4