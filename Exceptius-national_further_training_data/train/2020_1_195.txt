Ν. 195(Ι)/2020
Ν. 195(Ι)/2020
Αρ. 4795, 18.12.2020
Ο περί Μεταβιβάσεως και Υποθηκεύσεως Ακινήτων (Τροποποιητικός) (Αρ. 2) Νόμος του 2020 εκδίδεται με δημοσίευση στην Επίσημη Εφημερίδα της Κυπριακής Δημοκρατίας σύμφωνα με το Άρθρο 52 του Συντάγματος.
Αριθμός 195(Ι) του 2020
ΝΟΜΟΣ ΠΟΥ ΤΡΟΠΟΠΟΙΕΙ ΤΟΥΣ ΠΕΡΙ ΜΕΤΑΒΙΒΑΣΕΩΣ ΚΑΙ ΥΠΟΘΗΚΕΥΣΕΩΣ ΑΚΙΝΗΤΩΝ ΝΟΜΟΥΣ ΤΟΥ 1965 ΕΩΣ 2020
Προοίμιο.
ΕΠΕΙΔΗ στη Δημοκρατία παρατηρείται διαχρονικά καθυστέρηση στην απονομή της δικαιοσύνης, με αποτέλεσμα την ετεροχρονισμένη έκδοση αποφάσεων επί υποθέσεων που καταχωρίζονται στα δικαστήρια, περιλαμβανομένων αιτήσεων για την έκδοση διατάγματος, σύμφωνα με τις διατάξεις της νομοθεσίας που ρυθμίζει την ειδική εκτέλεση συμβάσεων αγοραπωλησίας ακίνητης ιδιοκτησίας,



ΚΑΙ ΕΠΕΙΔΗ το πρόβλημα της καθυστέρησης στην έκδοση δικαστικών αποφάσεων έχει οξυνθεί ιδιαίτερα, συνεπεία της κατάστασης που έχει δημιουργηθεί λόγω της λήψεως από την 24η Μαρτίου 2020 περιοριστικών μέτρων στη διακίνηση των πολιτών, βάσει του περί Λοιμοκαθάρσεως (Καθορισμός Μέτρων για Παρεμπόδιση της Εξάπλωσης του Κορωνοϊού ^ν^-19) Διατάγματος (Αρ. 9) του 2020,



ΚΑΙ ΕΠΕΙΔΗ οι πιο πάνω λόγοι καθιστούν αναγκαία την επέκταση ορισμένων εκ των προβλε- πομένων στη νομοθεσία που ρυθμίζει τη μεταβίβαση και υποθήκευση ακινήτων προθεσμιών για την προστασία αγοραστών που έχουν προβεί σε αγορά ακινήτων από επιχειρηματίες και, παρότι αυτοί έχουν εκπληρώσει στο ακέραιο και/ή σε πολύ μεγάλο βαθμό τις συμβατικές τους υποχρεώσεις έναντι του πωλητή, δεν έχουν ακόμη επιτύχει μεταβίβαση των αγορασθέντων ακινήτων επ' ονόματί τους,



Γ ια όλους αυτούς τους λόγους, η Βουλή των Αντιπροσώπων ψηφίζει ως ακολούθως:


Συνοπτικός
τίτλος.
9 του 1965 51 του 1970
3 του 1978 6 του 1981 181(I) του 2002 59(I) του 2006 122(I) του 2007 52(I) του 2008 26(I) του 2010 120(I) του 2011 142(I) του 2014 197(I) του 2014 4(I) του 2015 27(Ι) του 2015 32(Ι) του 2015 42(Ι) του 2015 46(Ι) του 2015 53(I) του 2015 75(I) του 2015 76(Ι) του 2015 133(I) του 2015 139(I) του 2015 198(I) του 2015 87(I) του 2018 118(I) του 2019 138(I) του 2019 61(Ι) του 2020.
1. Ο παρών Νόμος θα αναφέρεται ως ο περί Μεταβιβάσεως και Υποθηκεύσεως Ακινήτων (Τροποποιητικός) (Αρ. 2) Νόμος του 2020 και θα διαβάζεται μαζί με τους περί Μεταβιβάσεως και Υποθηκεύσεως Ακινήτων Νόμους του 1965 έως 2020 (που στο εξής θα αναφέρονται ως «ο βασικός νόμος») και ο βασικός νόμος και ο παρών Νόμος θα αναφέρονται μαζί ως οι περί Μεταβιβάσεως και Υποθηκεύσεως Ακινήτων Νόμοι του 1965 έως (Αρ. 2) του 2020.


Τροποποίηση του άρθρου 44ΙΗ του βασικού νόμου.
2. Ο βασικός νόμος τροποποιείται με την αντικατάσταση του άρθρου 44ΙΗ αυτού, με το ακόλουθο άρθρο:

«Πεδίο εφαρμογής των διατάξεων του παρόντος άρθρου και των άρθρων 44ΙΘ μέχρι 44ΚΖ.
44ΙΗ. Οι διατάξεις του παρόντος άρθρου και των άρθρων 44ΙΘ μέχρι 44ΚΖ εφαρμόζονται σε κάθε περίπτωση που ακίνητο ή μέρος αυτού βαρύνεται με σύμβαση η οποία έχει κατατεθεί στο αρμόδιο


81(Ι) του 2011
32(Ι) του 2012
48(Ι) του 2017.
Επαρχιακό Κτηματολογικό Γραφείο, σύμφωνα με τις διατάξεις του περί Πώλησης Ακινήτων (Ειδική Εκτέλεση) Νόμου-
(α) μέχρι την 31η Δεκεμβρίου 2014, ή
(β) δυνάμει διατάγματος Δικαστηρίου εκδοθέντος, σύμφωνα με τις διατάξεις του περί Πώλησης Ακινήτων (Ειδική Εκτέλεση) Νόμου, μέχρι την 31η Δεκεμβρίου 2021, ή
(γ) δυνάμει διατάγματος Δικαστηρίου εκδοθέντος, σύμφωνα με τις διατάξεις του περί Πώλησης Ακινήτων (Ειδική Εκτέλεση) Νόμου, επί αίτησης η οποία έχει κατατεθεί στο αρμόδιο επαρχιακό Δικαστήριο, μέχρι την 31η Δεκεμβρίου 2021,
με σκοπό τη μεταβίβαση του ακινήτου το οποίο αποτελεί αντικείμενο της σύμβασης επ' ονόματι του αγοραστή.».
