Besluit van 17 juni 2020, houdende de vaststelling van het tijdstip van inwerkingtreding Verzamelspoedwet COVID-19

Wij Willem-Alexander, bij de gratie Gods, Koning der Nederlanden,
Prins van Oranje-Nassau, enz. enz. enz.
Op de voordracht van Onze Minister van Infrastructuur en Waterstaat,
van 4 juni 2020, nr. IENW/BSK-2020/99725, Hoofddirectie Bestuurlijke en
Juridische Zaken;
Gelet op artikel 8 van de Verzamelspoedwet COVID-19
Hebben goedgevonden en verstaan:
Enig artikel
De Verzamelspoedwet COVID-19 treedt in werking met ingang van de
dag na de datum van uitgifte van het Staatsblad waarin zij wordt
geplaatst, met uitzondering van artikel 3, onderdeel B, dat in werking
treedt met ingang van 1 juli 2020, en de artikelen 3, onderdeel C, 4,
onderdeel C, en 5, onderdeel B, met dien verstande dat:
a. artikel 1 terugwerkt tot en met 16 maart 2020 en vervalt met ingang
van 1 september 2020, tenzij bij koninklijk besluit een ander tijdstip wordt
bepaald, met dien verstande dat dit tijdstip steeds ten hoogste twee
maanden na het tijdstip ligt waarop dit artikel 1 zou vervallen;
b. de artikelen 3, onderdeel A, 4, onderdeel A, en 5, onderdeel A,
terugwerken tot en met 1 juni 2020.
Onze Minister van Infrastructuur en Waterstaat is belast met de
uitvoering van dit besluit dat met de daarbij behorende nota van
toelichting in het Staatsblad zal worden geplaatst.
’s-Gravenhage, 17 juni 2020
Willem-Alexander
De Minister van Infrastructuur en Waterstaat,
C. van Nieuwenhuizen Wijbenga
Uitgegeven de tweeëntwintigste juni 2020
De Minister van Justitie en Veiligheid,
F.B.J. Grapperhaus

TOELICHTING
Met dit koninklijke besluit wordt voorzien in de inwerkingtreding van de
Verzamelspoedwet COVID-19. Het merendeel van de artikelen van deze
wet treedt in werking met ingang van de dag na de datum van uitgifte van
het Staatsblad waarin zij wordt geplaatst. Artikel 3, onderdeel B, treedt in
werking met ingang van 1 juli 2020. Hierbij wordt afgeweken van de vaste
verandermomenten en de minimuminvoeringstermijn. Afwijking is
noodzakelijk omdat het spoedwetgeving betreft die noodzakelijk is als
gevolg van de COVID-19-crisis. De artikelen 3, onderdeel C, 4, onderdeel
C, en 5, onderdeel B, treden op een later moment in werking. Ten aanzien
van de artikelen 3, onderdeel A, 4, onderdeel A, en 5, onderdeel A, geldt
dat deze terugwerken tot en met 1 juni 2020. Voor een uitgebreide
toelichting op de verschillende inwerkingtredingstijdstippen en de
terugwerkende kracht wordt verwezen naar paragraaf 7 van het algemene
deel van de memorie van toelichting.
De Minister van Infrastructuur en Waterstaat,
C. van Nieuwenhuizen Wijbenga