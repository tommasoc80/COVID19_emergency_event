


LIETUVOS RESPUBLIKOS Ekonomikos ir inovacijų MINISTRAS

įsakymas
DĖL LIETUVOS RESPUBLIKOS EKONOMIKOS IR INOVACIJŲ MINISTRO  2020 M. SPALIO 26 D. ĮSAKYMO NR. 4-938 „DĖL 2014–2020 METŲ EUROPOS SĄJUNGOS FONDŲ INVESTICIJŲ VEIKSMŲ PROGRAMOS 1 PRIORITETO „MOKSLINIŲ TYRIMŲ, EKSPERIMENTINĖS PLĖTROS IR INOVACIJŲ SKATINIMAS“ PRIEMONĖS NR. 01.2.1-LVPA-T-858 „COVID-19 MTEP“ PROJEKTŲ FINANSAVIMO SĄLYGŲ APRAŠO PATVIRTINIMO“ PAKEITIMO

2020 m. gruodžio 31 d. Nr. 4-1174
Vilnius

Vadovaudamasi Projektų administravimo ir finansavimo taisyklių, patvirtintų Lietuvos Respublikos finansų ministro 2014 m. spalio 8 d. įsakymu Nr. 1K-316 „Dėl Projektų administravimo ir finansavimo taisyklių patvirtinimo“, 89 punktu,
p a k e i č i u  2014–2020 metų Europos Sąjungos fondų investicijų veiksmų programos 1 prioriteto „Mokslinių tyrimų, eksperimentinės plėtros ir inovacijų skatinimas“ priemonės Nr.  01.2.1- LVPA-T-858 „COVID-19 MTEP“ projektų finansavimo sąlygų aprašą, patvirtintą Lietuvos Respublikos ekonomikos ir inovacijų ministro 2020 m. spalio 26 d. įsakymu  Nr.  4- 938  „Dėl  2014– 2020 metų Europos Sąjungos fondų investicijų veiksmų programos 1 prioriteto „Mokslinių tyrimų, eksperimentinės plėtros ir inovacijų skatinimas“ priemonės Nr. 01.2.1-LVPA-T-858 „COVID-19 MTEP“ projektų finansavimo sąlygų aprašo Nr. 1 patvirtinimo“:
1. Pakeičiu 2.4 papunktį ir jį išdėstau taip:
„2.4. Valstybės pagalbos schemą Nr. SA.58645 (2020/N) „Lietuva. Su COVID-19 susijusių mokslinių tyrimų, eksperimentinės plėtros ir produktų gamybos paramos schema“, patvirtintą 2020  m. spalio 6 d. Europos Komisijos sprendimu Nr. C(2020) 6944, ir Valstybės pagalbos schemą Nr. SA.59524 (2020/N) „Lietuva COVID-19: Valstybės pagalbos schemos Nr. SA.58645 (2020/N) – Su COVID-19 susijusių mokslinių tyrimų, eksperimentinės plėtros ir produktų gamybos paramos schema – pratęsimas“, patvirtintą 2020 m. gruodžio 17 d. Europos Komisijos sprendimu Nr.   C(2020)9427 (toliau kartu – valstybės pagalbos schema);“.
2. Pakeičiu 3 punktą ir jį išdėstau taip:
„3. Apraše vartojamos sąvokos suprantamos taip, kaip jos apibrėžtos Aprašo 2 punkte nurodytuose teisės aktuose ir dokumentuose, Atsakomybės ir funkcijų paskirstymo tarp institucijų, įgyvendinant 2014–2020 metų Europos Sąjungos fondų investicijų veiksmų programą ir rengiantis įgyvendinti 2021–2027 metų Europos Sąjungos fondų investicijų programą, taisyklėse, patvirtintose Lietuvos Respublikos Vyriausybės 2014 m. birželio 4 d. nutarimu Nr. 528 „Dėl atsakomybės ir funkcijų paskirstymo tarp institucijų, įgyvendinant 2014–2020 metų Europos Sąjungos fondų investicijų veiksmų programą ir rengiantis įgyvendinti 2021–2027 metų Europos Sąjungos fondų investicijų programą“, ir 2014–2020 metų Europos Sąjungos fondų investicijų veiksmų programos administravimo taisyklėse, patvirtintose Lietuvos Respublikos Vyriausybės 2014 m. spalio 3 d. nutarimu Nr. 1090 „Dėl 2014–2020 metų Europos Sąjungos fondų investicijų veiksmų programos administravimo taisyklių patvirtinimo“.“
3. Pakeičiu 24 punktą ir jį išdėstau taip:
„24. Teikiamų pagal Aprašą projektų veiklų įgyvendinimo trukmė turi būti ne ilgesnė kaip 12 mėnesių nuo iš Europos Sąjungos struktūrinių fondų lėšų bendrai finansuojamo projekto sutarties (toliau – projekto sutartis) pasirašymo dienos. Projekto įgyvendinimo laikotarpis dėl objektyvių priežasčių gali būti pratęstas, bet ne ilgiau kaip iki 2022 m. birželio 30 d.“
4. Pakeičiu 72 punktą ir jį išdėstau taip:
„72. Įgyvendinančiajai institucijai baigus paraiškų vertinimą, sprendimą dėl projekto finansavimo arba nefinansavimo priima Ministerija Projektų taisyklių III skyriaus septynioliktajame skirsnyje nustatyta tvarka. Sprendimas dėl projekto finansavimo arba nefinansavimo priimamas ne vėliau kaip iki 2021 m. birželio 30 d.“
5. Pakeičiu 1 priedo 4.5.2 papunktį ir jį išdėstau taip:
„4.5.2. projektas finansuojamas pagal suderintą valstybės pagalbos schemą ar Europos Komisijos sprendimą arba pagal 2014 m. birželio 17 d. Komisijos reglamentą (ES) Nr. 651/2014, kuriuo tam tikrų kategorijų pagalba skelbiama suderinama su vidaus rinka taikant Sutarties 107 ir 108 straipsnius laikantis ten nustatytų reikalavimų;
Projektas atitinka bendrąjį reikalavimą, jei jis atitinka 2020 m. kovo 19 d. Europos Komisijos komunikato „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su paskutiniais pakeitimais, padarytais 2020 m. spalio 13 d. Europos Komisijos komunikatu (toliau – Komunikatas), 3.6 skirsnį ir bendrąsias nuostatas, Apraše nustatytus reikalavimus, Valstybės pagalbos schemą Nr. SA.58645 (2020/N) „Lietuva. Su COVID-19 susijusių mokslinių tyrimų, eksperimentinės plėtros ir produktų gamybos paramos schema“, patvirtintą 2020 m. spalio 6 d. Europos  Komisijos sprendimu Nr. C(2020) 6944, ir Valstybės pagalbos schemą Nr. SA.59524 (2020/N) „Lietuva COVID-19: Valstybės pagalbos schemos Nr. SA.58645 (2020/N) – Su COVID-19 susijusių mokslinių tyrimų, eksperimentinės plėtros ir produktų gamybos paramos schema – pratęsimas“, patvirtintą 2020 m. gruodžio 17 d. Europos Komisijos sprendimu Nr. C(2020) 9427 (toliau kartu – valstybės pagalbos schema).

Vertinant atitiktį šiam vertinimo aspektui, pildomas Aprašo 2 priedas.

Informacijos šaltiniai: paraiška.“



6. Pakeičiu 2 priedo 1 punktą ir jį išdėstau taip:
„1. Priemonės teisinis pagrindas
2020 m. kovo 19 d. Europos Komisijos komunikatas „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su paskutiniais pakeitimais, padarytais 2020 m. spalio 13 d. Europos Komisijos komunikatu  (toliau – Komunikatas), Valstybės pagalbos schema Nr. SA.58645 (2020/N) „Lietuva. Su COVID-19 susijusių mokslinių tyrimų, eksperimentinės plėtros ir produktų gamybos paramos schema“, patvirtinta 2020 m. spalio 6 d. Europos  Komisijos sprendimu Nr. C(2020) 6944, ir Valstybės pagalbos schema Nr.  SA.59524  (2020/N) „Lietuva COVID-19: Valstybės pagalbos schemos Nr. SA.58645 (2020/N) – Su COVID-19 susijusių mokslinių tyrimų, eksperimentinės plėtros ir produktų gamybos paramos schema – pratęsimas“, patvirtinta 2020 m. gruodžio 17 d. Europos Komisijos sprendimu Nr.  C(2020)  9427 (toliau kartu – valstybės pagalbos schema).“


7. Pakeičiu 3 priedo 2.1 papunktį ir jį išdėstau taip:
„2.1. Valstybės pagalbos reglamentas, pagal kurį teikiama paraiška.
□ Taip
2020 m. kovo 19 d. Europos Komisijos komunikatas „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su paskutiniais pakeitimais, padarytais 2020 m. spalio 13 d. Europos Komisijos komunikatu, Valstybės pagalbos schema Nr. SA.58645 (2020/N) „Lietuva. Su COVID-19 susijusių mokslinių tyrimų, eksperimentinės plėtros ir produktų gamybos paramos schema“, patvirtinta 2020 m. spalio 6 d. Europos  Komisijos sprendimu Nr. C(2020) 6944, ir Valstybės pagalbos schema Nr. SA.59524 (2020/N) „Lietuva COVID-19: Valstybės pagalbos schemos Nr. SA.58645 (2020/N) – Su COVID-19 susijusių mokslinių tyrimų, eksperimentinės plėtros ir produktų gamybos paramos schema – pratęsimas“, patvirtinta 2020 m. gruodžio 17 d. Europos Komisijos sprendimu Nr. C(2020) 9427 (toliau kartu – valstybės pagalbos schema).“




Ekonomikos ir inovacijų ministrė				Aušrinė Armonaitė
