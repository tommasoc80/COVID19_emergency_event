Lag
om ändring i ordningslagen (1993:1617)
Utfärdad den 8 januari 2021
Enligt riksdagens beslut1
föreskrivs i fråga om ordningslagen (1993:1617)
dels att 2 kap. 7 § ska ha följande lydelse,
dels att det ska införas en ny paragraf, 2 kap. 15 a §, av följande lydelse.
2 kap. 
7 § En ansökan om tillstånd att anordna och en anmälan om en allmän 
sammankomst eller offentlig tillställning ska innehålla uppgifter om 
anordnaren, tiden för sammankomsten eller tillställningen, dennas art och 
huvudsakliga utformning samt de åtgärder i fråga om ordning och säkerhet 
som anordnaren avser att vidta. 
Anordnaren av en allmän sammankomst eller offentlig tillställning ska i 
ansökan även uppge om sammankomsten eller tillställningen ska hållas i 
enlighet med föreskrifter som har meddelats med stöd av 7 § första stycket 
lagen (2021:4) om särskilda begränsningar för att förhindra spridning av 
sjukdomen covid-19 eller ett beslut enligt 16 § samma lag. 
15 a § I lagen (2021:4) om särskilda begränsningar för att förhindra 
spridning av sjukdomen covid-19 finns det bestämmelser om särskilda begränsningar av allmänna sammankomster och offentliga tillställningar. 
Denna lag träder i kraft den 10 januari 2021.
På regeringens vägnar
MIKAEL DAMBERG
Jenny Ferm
(Justitiedepartementet)