Dokument podpisany przez Marek Głuch Data: 2020.04.29 23:36:12 CEST
DZIENNIK USTAW
RZECZYPOSPOLITEJ POLSKIEJ
Warszawa, dnia 29 kwietnia 2020 r.
Poz. 780
ROZPORZĄDZENIE MI NIS TRA EDU KACJ I NA ROD OW EJ 1)
z dnia 29 kwietnia 2020 r.
zmieniające rozporządzenie w sprawie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19
Na podstawie art. 30b ustawy z dnia 14 grudnia 2016 r. – Prawo oświatowe (Dz. U. z 2019 r. poz. 1148, z późn. zm.2)) zarządza się, co następuje:
§ 1. W rozporządzeniu Ministra Edukacji Narodowej z dnia 11 marca 2020 r. w sprawie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19 (Dz. U. poz. 410, 492, 595, 642 i 742) wprowadza się następujące zmiany: 1) w § 2:
a) w ust. 1 uchyla się pkt 1 i 2, b) w ust. 1a uchyla się pkt 5, c) w ust. 2:
– wprowadzenie do wyliczenia otrzymuje brzmienie: „Przepisy ust. 1 i 1a nie dotyczą:”,
– w pkt 4 kropkę zastępuje się średnikiem i dodaje się pkt 5 i 6 w brzmieniu: „5) oddziałów przedszkolnych w szkołach podstawowych; 6) przedszkoli specjalnych funkcjonujących w specjalnych ośrodkach szkolno-wychowawczych.”;
2) w § 3: a) pkt 2 otrzymuje brzmienie: „2) w przypadku szkół prowadzących kształcenie zawodowe – zawieszenie dotyczy również stażu uczniowskiego, o którym mowa w art. 121a ustawy z dnia 14 grudnia 2016 r. – Prawo oświatowe, oraz zajęć realizowanych w ramach praktycznej nauki zawodu organizowanej przez szkołę, z wyłączeniem praktyk zawodowych, o których mowa w pkt 2a;”, b) po pkt 2 dodaje się pkt 2a w brzmieniu: „2a) od dnia 4 maja 2020 r. do dnia 24 maja 2020 r. dopuszcza się możliwość realizacji praktyk zawodowych przez uczniów szkół policealnych u pracodawców lub w indywidualnych gospodarstwach rolnych po uzyskaniu zgody ucznia, a w przypadku niepełnoletniego ucznia – po uzyskaniu zgody jego rodzica;”;
1) Minister Edukacji Narodowej kieruje działem administracji rządowej – oświata i wychowanie, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Edukacji Narodowej (Dz. U. poz. 2268).
2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1078, 1287, 1680, 1681, 1818, 2197 i 2248 oraz z 2020 r. poz. 374.

Dziennik Ustaw

– 2 –

Poz. 780

3) w § 3a dodaje się ust. 4 w brzmieniu:
„4. W okresie od dnia 4 maja 2020 r. do dnia 24 maja 2020 r. kształcenie praktyczne realizowane w ramach kształcenia ustawicznego w formach pozaszkolnych może być realizowane w miejscu prowadzenia danej formy pozaszkolnej po uzyskaniu zgody słuchacza lub uczestnika danej formy pozaszkolnej, a w przypadku niepełnoletniego słuchacza lub uczestnika – po uzyskaniu zgody jego rodzica.”;
4) w § 4b we wprowadzeniu do wyliczenia wyrazy „§ 3a i § 4a” zastępuje się wyrazami „§ 3a–4a”;
5) po § 4c dodaje się § 4d w brzmieniu:
„§ 4d. Do jednostek systemu oświaty, których funkcjonowanie nie jest czasowo ograniczone albo zawieszone, oraz w przypadkach, o których mowa w § 3 pkt 2a i § 3a ust. 4, stosuje się przepisy odrębne dotyczące ograniczeń, nakazów i zakazów w związku z wystąpieniem stanu epidemii, a w przypadku przedszkoli, innych form wychowania przedszkolnego i oddziałów przedszkolnych w szkołach podstawowych – także wytyczne ministra właściwego do spraw zdrowia, Głównego Inspektora Sanitarnego oraz ministra właściwego do spraw oświaty i wychowania udostępnione na stronie urzędu obsługującego ministra właściwego do spraw oświaty i wychowania.”.
§ 2. Rozporządzenie wchodzi w życie z dniem 4 maja 2020 r., z wyjątkiem § 1 pkt 1 lit. a i c oraz pkt 4, które wchodzą w życie z dniem 6 maja 2020 r.

Minister Edukacji Narodowej: D. Piontkowski

