Förordning
om ändring i förordningen (2020:201) om studiestöd vid 
spridning av viss smitta
Utfärdad den 17 december 2020
Regeringen föreskriver i fråga om förordningen (2020:201) om studiestöd 
vid spridning av viss smitta
dels att 1, 2 och 2 b §§ ska ha följande lydelse,
dels att det ska införas en ny paragraf, 2 c §, och närmast före 2 c § en ny 
rubrik av följande lydelse.
1 §
1
 Denna förordning innehåller bestämmelser om studiestöd i form av 
studiehjälp, studiemedel och studiestartsstöd vid ledighet som har samband 
med åtgärder för att förhindra spridningen av det virus som orsakar covid-19.
Förordningen innehåller även bestämmelser om
– den inkomstprövning som ska göras för studiemedel och studiestartsstöd för 2020,
– undantag från krav för att få studiestartsstöd för den som börjar studera
det andra kalenderhalvåret 2020 eller under 2021, och
– studielån i form av tilläggslån som får lämnas med högre belopp under
2021 och 2022.
Förordningen är meddelad med stöd av 8 kap. 7 § regeringsformen.
2 §
2
 Bestämmelserna i denna förordning ansluter till
– 3 kap. 20 § studiestödslagen (1999:1395) och 22 a § lagen (2017:527)
om studiestartsstöd i fråga om 2 a §,
– 6 § lagen om studiestartsstöd i fråga om 2 b §,
– 3 kap. 14 § studiestödslagen i fråga om 2 c §,
– 2 kap. 10 § studiestödslagen i fråga om 3 §,
– 3 kap. 24 § studiestödslagen i fråga om 4 och 6 §§,
– 24 § lagen om studiestartsstöd i fråga om 5 §, och
– 4 kap. 23 § studiestödslagen i fråga om 7 §.
2 b §
3
 För studier som påbörjas under det andra kalenderhalvåret 2020 
eller under 2021 får studiestartsstöd lämnas till en arbetssökande som avses 
i 4 § första stycket förordningen (2017:532) om studiestartsstöd trots att han 
eller hon har varit arbetslös eller deltagit i ett arbetsmarknadspolitiskt 
program under kortare tid än sammanlagt sex månader inom ramtiden. 
Tilläggslån med högre belopp under 2021 och 2022 SFS 2020:1238
2 c § Tilläggslån enligt 3 kap. 14 § studiestödslagen (1999:1395) får 
lämnas med högre belopp än som anges där om lånet avser tid under 2021 
och 2022. Vid studier på heltid får tilläggslån under denna tid lämnas med 
ett belopp som för varje vecka då den studerande har rätt till studiemedel 
utgör 2,48 procent av prisbasbeloppet. Vid studier på deltid får tilläggslån 
lämnas med ett belopp som för varje vecka då den studerande har rätt till 
studiemedel utgör
– 1,87 procent av prisbasbeloppet vid studier på minst 75 procent men
mindre än 100 procent av heltid, och
– 1,24 procent av prisbasbeloppet vid studier på minst 50 procent men
mindre än 75 procent av heltid.
Denna förordning träder i kraft den 1 januari 2021.
På regeringens vägnar
MATILDA ERNKRANS
Eva Lenberg
(Utbildningsdepartementet)