DZIENNIK

Dokument podpisany przez Krzysztof Madej Data: 2020.09.04 18:44:42 CEST
USTAW

RZECZYPOSPOLITEJ POLSKIEJ

Warszawa, dnia 4 września 2020 r. Poz. 1535

ROZPORZĄDZENIE RADY MINISTRÓW
z dnia 4 września 2020 r.
zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii
Na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.1)) zarządza się, co następuje:
§ 1. W rozporządzeniu Rady Ministrów z dnia 7 sierpnia 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii (Dz. U. poz. 1356, 1393, 1425, 1484 i 1505) wprowadza się następujące zmiany: 1) § 1 otrzymuje brzmienie:
„§ 1. Ustala się, że obszarem, na którym wystąpił stan epidemii wywołany zakażeniami wirusem SARS-CoV-2, jest terytorium Rzeczypospolitej Polskiej, ze wskazaniem następujących rodzajów obszarów, na których obowiązują dodatkowe ograniczenia, nakazy i zakazy w związku z wystąpieniem stanu epidemii: 1) obszar, który obejmuje powiaty:
a) limanowski i miasto na prawach powiatu Nowy Sącz w województwie małopolskim, b) pajęczański w województwie łódzkim – zwany dalej „obszarem czerwonym”; 2) obszar, który obejmuje powiaty: a) konecki w województwie świętokrzyskim, b) kłobucki w województwie śląskim, c) nowosądecki w województwie małopolskim, d) przeworski w województwie podkarpackim, e) lipski w województwie mazowieckim, f) łowicki w województwie łódzkim, g) kolski w województwie wielkopolskim – zwany dalej „obszarem żółtym”.”; 2) w § 25 dodaje się ust. 11 w brzmieniu: „11. Ograniczenia liczby osób, o którym mowa w ust. 9, nie stosuje się w przypadku przeprowadzania egzaminów w ramach kształcenia w zawodach medycznych.”.
§ 2. Rozporządzenie wchodzi w życie z dniem następującym po dniu ogłoszenia.
Prezes Rady Ministrów: M. Morawiecki
1) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374, 567, 875 i 1493.

