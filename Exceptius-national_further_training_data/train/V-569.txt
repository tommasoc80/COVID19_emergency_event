
LIETUVOS RESPUBLIKOS SVEIKATOS APSAUGOS 
MINISTRAS–VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL MOBILAUS PUNKTO TEPINĖLIŲ IŠ PACIENTO NOSIARYKLĖS IR RYKLĖS PAĖMIMUI MOBILIUOSE PUNKTUOSE COVID-19 LIGOS (KORONAVIRUSO INFEKCIJOS) LABORATORINIAMS TYRIMAMS ATLIKTI ĮSTEIGIMO UKMERGĖS RAJONO SAVIVALDYBĖJE 

2020 m. kovo 27 d. Nr. V-569
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies 1 ir 4 punktais, Lietuvos Respublikos sveikatos priežiūros įstaigų įstatymo 9 straipsnio 1 dalies 3 punktu ir 10 straipsnio 6 punktu, Lietuvos Respublikos žmonių užkrečiamųjų ligų profilaktikos ir kontrolės įstatymo 8 straipsniu, 9 straipsniu, 22 straipsnio 2 dalimi, 26 straipsniu, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“, įgyvendindamas Lietuvos Respublikos sveikatos apsaugos ministro 2002 m. birželio 13 d. įsakymą Nr. 278 „Dėl Pavojingų ir ypač pavojingų užkrečiamųjų ligų, dėl kurių ligoniai, asmenys, įtariami, kad serga pavojingomis ar ypač pavojingomis užkrečiamosiomis ligomis, asmenys, turėję sąlytį, ar šių ligų sukėlėjų nešiotojai turi būti hospitalizuojami, izoliuojami, tiriami ir (ar) gydomi privalomai, sąrašo patvirtinimo“ ir atsižvelgdamas į tai, kad Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“ paskelbta valstybės lygio ekstremalioji situacija visoje šalyje dėl COVID-19 ligos (koronaviruso infekcijos) plitimo grėsmės, n u s p r e n d ž i u:
1.	Pavesti Ukmergės rajono savivaldybės administracijai užtikrinti tepinėlių iš paciento nosiaryklės ir ryklės paėmimą COVID-19 ligos (koronaviruso infekcijos) laboratoriniams tyrimams atlikti mobiliame punkte, vadovaujantis Tepinėlių iš paciento nosiaryklės ir ryklės paėmimo mobiliuose punktuose COVID-19 ligos (koronaviruso infekcijos) laboratoriniams tyrimams atlikti organizavimo tvarkos  aprašu, patvirtintu Lietuvos Respublikos sveikatos apsaugos ministro 2020 m. kovo 16 d. įsakymu Nr. V-390 „Dėl Tepinėlių iš paciento nosiaryklės ir ryklės paėmimo mobiliuose punktuose COVID-19 ligos (koronaviruso infekcijos) laboratoriniams tyrimams atlikti organizavimo tvarkos aprašo patvirtinimo“.
2.	Įpareigoti: 
2.1.	Ukmergės rajono savivaldybės administraciją:
2.1.1.	įsteigti mobilų punktą ir apie jo įsteigimą pranešti el. paštu ilona.sakiene@sam.lt;
2.1.2.	užtikrinti asmenų, kuriems pasireiškė bent vienas iš šių COVID-19 ligos (koronaviruso infekcijos) simptomų: karščiavimas, kosulys ar apsunkintas kvėpavimas, transportavimą į mobilų punktą, tais atvejais, kai jie neturi galimybės atvykti į mobilų punktą savarankiškai;
2.2.	Sveikatos apsaugos ministerijos Ekstremalių sveikatai situacijų centrą aprūpinti mobilų punktą asmeninėmis apsaugos priemonėmis pagal poreikį;
2.3.	Nacionalinę visuomenės Sveikatos priežiūros laboratoriją aprūpinti mobilų punktą terpėmis ir ėminių rinkiniais pagal poreikį.


Sveikatos apsaugos ministras - valstybės lygio
ekstremaliosios situacijos valstybės operacijų vadovas                                   Aurelijus Veryga
