DZIENNIK

Dokument podpisany przez Krzysztof Madej Data: 2020.10.16 20:57:40 CEST
USTAW

RZECZYPOSPOLITEJ POLSKIEJ

Warszawa, dnia 16 października 2020 r. Poz. 1828

ROZPORZĄDZENIE MINISTRA OBRONY NARODOWEJ
z dnia 16 października 2020 r.
w sprawie czasowego ograniczenia funkcjonowania uczelni wojskowych nadzorowanych przez Ministra Obrony Narodowej w związku z zapobieganiem, przeciwdziałaniem i zwalczaniem COVID-19
Na podstawie art. 433a ustawy z dnia 20 lipca 2018 r. – Prawo o szkolnictwie wyższym i nauce (Dz. U. z 2020 r. poz. 85, 374, 695, 875 i 1086) zarządza się, co następuje:
§ 1. 1. W okresie od dnia 17 października 2020 r. do dnia 28 lutego 2021 r. na obszarze kraju czasowo ogranicza się funkcjonowanie uczelni wojskowych nadzorowanych przez Ministra Obrony Narodowej przez zawieszenie kształcenia: 1) na studiach; 2) na studiach podyplomowych; 3) doktorantów w ramach zajęć; 4) w innych formach.
2. W okresie, o którym mowa w ust. 1, zajęcia są prowadzone z wykorzystaniem metod i technik kształcenia na odległość, niezależnie od tego, czy zostało to przewidziane w programie danego kształcenia.
3. W okresie, o którym mowa w ust. 1, organy kolegialne uczelni wojskowej oraz organy kolegialne samorządu studentów lub samorządu doktorantów mogą podejmować uchwały w trybie obiegowym albo za pomocą środków komunikacji elektronicznej, niezależnie od tego, czy taki tryb ich podejmowania został określony w aktach wewnętrznych uczelni.
4. W okresie, o którym mowa w ust. 1, komisje stypendialne, komisje i zespoły powołane w postępowaniach w sprawach nadania stopni i tytułu prowadzonych w uczelniach wojskowych oraz komisje i inne gremia działające na podstawie statutów uczelni podejmują uchwały w trybie obiegowym albo za pomocą środków komunikacji elektronicznej, niezależnie od tego, czy taki tryb ich podejmowania został określony w aktach wewnętrznych uczelni lub aktach regulujących działanie tych podmiotów.
§ 2. Przepisu § 1 ust. 1 nie stosuje się do: 1) zaliczeń i egzaminów kończących zajęcia oraz egzaminów dyplomowych, jeżeli ich przeprowadzenie nie jest możliwe
przy wykorzystaniu technologii informatycznych zapewniających kontrolę przebiegu weryfikacji osiągniętych efektów uczenia się oraz ich rejestrację; 2) szkoleń i praktyk realizowanych w ramach programów studiów oraz programów innych form kształcenia kandydatów na oficerów; 3) zajęć, ćwiczeń, laboratoriów oraz praktycznych zajęć ogólnowojskowych i specjalistycznych, jeżeli ich przeprowadzenie nie jest możliwe do realizacji przy wykorzystaniu metod i technik kształcenia na odległość; 4) seminariów dyplomowych, jeżeli ich przeprowadzenie nie jest możliwe do realizacji przy wykorzystaniu metod i technik kształcenia na odległość; 5) studiów podyplomowych oraz kursów i szkoleń specjalistycznych w ramach systemu doskonalenia zawodowego żołnierzy zawodowych, jeżeli jest to uzasadnione potrzebami Sił Zbrojnych Rzeczypospolitej Polskiej; 6) innych form szkoleń, jeżeli jest to uzasadnione potrzebami Sił Zbrojnych Rzeczypospolitej Polskiej.

Dziennik Ustaw

– 2 –

§ 3. Rektor-Komendant określi warunki: 1) realizacji zajęć, o których mowa w § 2, zapewniające bezpieczeństwo osób biorących w nich udział; 2) korzystania z infrastruktury uczelni wojskowej.
§ 4. Rozporządzenie wchodzi w życie z dniem 17 października 2020 r.

Poz. 1828

Minister Obrony Narodowej: wz. W. Skurkiewicz

