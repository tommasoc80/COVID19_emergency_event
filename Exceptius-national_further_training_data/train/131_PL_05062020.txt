DZIENNIK

Dokument podpisany przez Krzysztof Madej Data: 2020.06.05 20:30:01 CEST
USTAW

RZECZYPOSPOLITEJ POLSKIEJ

Warszawa, dnia 5 czerwca 2020 r. Poz. 1006

ROZPORZĄDZENIE RADY MINISTRÓW
z dnia 5 czerwca 2020 r.
zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii
Na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.1)) zarządza się, co następuje:
§ 1. W rozporządzeniu Rady Ministrów z dnia 29 maja 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii (Dz. U. poz. 964, 966 i 991) wprowadza się następujące zmiany: 1) w § 6:
a) w ust. 2 uchyla się pkt 2 i 3, b) w ust. 4 wyrazy „przepisy ust. 2, 5 i ust. 10 pkt 3 i 5 stosuje się” zastępuje się wyrazami „przepisy ust. 2, 5,
ust. 10 pkt 3, 3a i 5, ust. 10a, ust. 12 pkt 1 lit. d i pkt 2 oraz § 6a stosuje się”,
c) w ust. 10: – pkt 3 otrzymuje brzmienie: „3) z basenów korzystało do 4 osób na tor, nie więcej niż połowa obłożenia obiektu, bez udziału publiczności;”, – po pkt 3 dodaje się pkt 3a w brzmieniu: „3a) z aquaparków korzystało nie więcej osób, niż wynosi połowa obłożenia obiektu;”,
d) po ust. 10 dodaje się ust. 10a w brzmieniu: „10a. W przypadkach, o których mowa w ust. 10 pkt 3 i 3a, nie stosuje się ograniczenia limitu osób,
o którym mowa w § 15 ust. 9.”; 2) po § 6 dodaje się § 6a w brzmieniu:
„§ 6a. 1. Od dnia 6 czerwca 2020 r. prowadzenie przez przedsiębiorców w rozumieniu przepisów ustawy z dnia 6 marca 2018 r. – Prawo przedsiębiorców oraz przez inne podmioty działalności twórczej związanej z wszelkimi zbiorowymi formami kultury i rozrywki (ujętej w Polskiej Klasyfikacji Działalności w dziale 90.0) i działalności związanej z projekcją filmów lub nagrań wideo w kinach, na otwartym powietrzu lub w pozostałych miejscach oraz działalności klubów filmowych (ujętej w Polskiej Klasyfikacji Działalności w podklasie 59.14.Z) jest dopuszczalne: 1) w pomieszczeniach, amfiteatrach oraz muszlach koncertowych pod warunkiem:
a) udostępnienia widzom lub słuchaczom co drugiego miejsca na widowni, w rzędach naprzemiennie, z tym że nie więcej niż 50% liczby miejsc,
1) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374, 567 i 875.

Dziennik Ustaw

– 2 –

Poz. 1006

b) zapewnienia, aby widzowie, słuchacze, zwiedzający lub uczestnicy realizowali obowiązek zakrywania ust i nosa, o którym mowa w § 18 ust. 1;
2) na otwartym powietrzu pod warunkiem:
a) że maksymalna liczba widzów, słuchaczy, zwiedzających lub uczestników nie może być większa niż 150 osób,
b) zapewnienia, aby widzowie, słuchacze, zwiedzający lub uczestnicy realizowali obowiązek zakrywania ust i nosa, o którym mowa w § 18 ust. 1, chyba że zostanie zachowana odległość co najmniej 2 m od innych osób, z wyłączeniem osób, o których mowa w ust. 2.
2. Obowiązek udostępniania co drugiego miejsca, o którym mowa w ust. 1 pkt 1 lit. a, nie dotyczy:
1) widza lub słuchacza, który uczestniczy w wydarzeniach realizowanych w ramach działalności, o których mowa w ust. 1, z dzieckiem poniżej 13. roku życia;
2) widza lub słuchacza, który uczestniczy w wydarzeniach realizowanych w ramach działalności, o których mowa w ust. 1, z osobą z orzeczeniem o niepełnosprawności, osobą z orzeczeniem o stopniu niepełnosprawności, osobą z orzeczeniem o potrzebie kształcenia specjalnego lub osobą, która ze względu na stan zdrowia nie może poruszać się samodzielnie;
3) osób wspólnie zamieszkujących lub gospodarujących.
3. W przypadkach, o których mowa w ust. 1 pkt 1, nie stosuje się ograniczenia limitu osób, o którym mowa w § 15 ust. 9.”.
§ 2. Rozporządzenie wchodzi w życie z dniem 6 czerwca 2020 r.

Prezes Rady Ministrów: M. Morawiecki

