Geachte voorzitter, 

Gehoord hebbende het plenaire debat in de Tweede Kamer van 12 augustus jl. en het overleg van het Veiligheidsberaad op 17 augustus jl. geef ik u op basis van artikel 7 van de Wet publieke gezondheid, met inachtneming van artikel 39 van de Wet veiligheidsregio's, onderstaande aanvullende opdracht op de aanwijzingen van 26 juni, 10 juli en 7 augustus 2020 voor de bestrijding van COVID-19. Voor het overige blijven de aanwijzingen van 26 juni, 10 juli en 7 augustus 2020 van kracht.

Maatregelen bij introductie-activiteiten voor studenten
Ik geef u opdracht om alle fysieke samenkomsten die worden georganiseerd in het kader van de werving en introductie van studenten van mbo, hbo en wo te verbieden. U kunt een ontheffing verlenen van dit verbod voor fysieke samenkomsten die worden georganiseerd door onderwijsinstellingen, studentensportverenigingen, studieverenigingen en studentenverenigingen, mits die samenkomsten geaccordeerd zijn door een onderwijsinstelling of de veiligheidsregio, gericht zijn op studie, sport of kennismaking, kleinschalig zijn, er geen alcohol gedronken wordt en de bijeenkomsten niet plaatsvinden tussen 22.00 uur en 06.00 uur.

Ik verzoek u deze maatregel zo spoedig mogelijk doch uiterlijk 21 augustus in werking te laten treden. 

Als u problemen ervaart bij de uitvoering van deze aanwijzing, verzoek ik u contact op te nemen met het LOT-C of uw contactpersoon bij de Programmadirectie Samenleving en Covid-19.

Hoogachtend,
mede namens de minister van Justitie en Veiligheid,
de minister van Volksge .ndheid,
Welzijn en Sport,
Hugo de Jonge