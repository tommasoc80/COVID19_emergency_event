DZIENNIK

Dokument podpisany przez Marek Głuch Data: 2020.09.11 18:38:49 CEST
USTAW

RZECZYPOSPOLITEJ POLSKIEJ

Warszawa, dnia 11 września 2020 r. Poz. 1573

ROZPORZĄDZENIE RADY MINISTRÓW z dnia 11 września 2020 r.
zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii
Na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239, z późn. zm.1)) zarządza się, co następuje:
§ 1. W rozporządzeniu Rady Ministrów z dnia 7 sierpnia 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii (Dz. U. poz. 1356, 1393, 1425, 1484, 1505 i 1535) wprowadza się następujące zmiany: 1) § 1 otrzymuje brzmienie:
„§ 1. Ustala się, że obszarem, na którym wystąpił stan epidemii wywołany zakażeniami wirusem SARS-CoV-2, jest terytorium Rzeczypospolitej Polskiej, ze wskazaniem następującego obszaru, na którym obowiązują dodatkowe ograniczenia, nakazy i zakazy w związku z wystąpieniem stanu epidemii, który obejmuje powiaty: 1) gostyński w województwie wielkopolskim, 2) limanowski i tatrzański w województwie małopolskim – zwany dalej „obszarem żółtym”.”; 2) w § 6 skreśla się wyrazy „obszaru czerwonego i”; 3) w § 23 w ust. 1 w pkt 2 uchyla się lit. a; 4) w § 25: a) w ust. 8 uchyla się pkt 1, b) w ust. 9 uchyla się pkt 1, c) ust. 10 otrzymuje brzmienie:
„10. Obowiązku zakrywania ust i nosa, o którym mowa w § 24 ust. 1, nie stosuje się w przypadku przyjęć ślubnych, konsolacji lub przyjęć komunijnych, a także innych przyjęć okolicznościowych.”; 5) tytuł rozdziału 5 otrzymuje brzmienie: „Dodatkowe ograniczenia na obszarze żółtym”; 6) uchyla się § 26. § 2. Rozporządzenie wchodzi w życie z dniem 12 września 2020 r.
Prezes Rady Ministrów: M. Morawiecki
1) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1495 oraz z 2020 r. poz. 284, 322, 374, 567, 875 i 1493.

