
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOS SITUACIJOS VALSTYBĖS OPERACIJŲ VADOVO 2020 M. LAPKRIČIO 11 D.  SPRENDIMO NR. V-2586 „DĖL PIRMINĖS AMBULATORINĖS ASMENS SVEIKATOS PRIEŽIŪROS PASLAUGŲ TEIKIMO NAMUOSE COVID-19 LIGA (KORONAVIRUSO INFEKCIJA) SERGANTIEMS ASMENIMS  ORGANIZAVIMO TVARKOS APRAŠO“ PAKEITIMO

2020 m. lapkričio 30  d. Nr. V-2766
Vilnius


P a k e i č i u Pirminės ambulatorinės asmens sveikatos priežiūros paslaugų teikimo namuose COVID-19 liga (koronaviruso infekcija) sergantiems asmenims  organizavimo tvarkos aprašą, patvirtintą Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. lapkričio 11 d. sprendimu Nr. V-2586 „Dėl Pirminės ambulatorinės asmens sveikatos priežiūros paslaugų teikimo namuose COVID-19 liga (koronaviruso infekcija) sergantiems asmenims  organizavimo tvarkos aprašas“:
1.	Pakeičiu 3.2  papunktį ir jį išdėstau taip:
„3.2. Mobilioji komanda (toliau – Komanda) – PAASP paslaugas paciento namuose teikianti sveikatos priežiūros specialistų komanda, kurią  sudaro šeimos gydytojas, bendrosios praktikos slaugytojas (arba bendruomenės slaugytojas) ir slaugytojo padėjėjas ar kitas PAASPĮ darbuotojas, apmokytas saugiai  naudoti asmenines apsaugos priemones (toliau – AAP).“
2.	Pakeičiu 6 punktą ir jį išdėstau taip:
„6. Pirmojo vizito pas pacientą vyksta Komandos šeimos gydytojas ir slaugytojo padėjėjas ar kitas PAASPĮ darbuotojas. Šeimos gydytojas vizito metu įvertina paciento sveikatos būklę ir nusprendžia, ar pacientas gali būti toliau gydomas ambulatoriškai ir, jei taip, ar jam reikalingas tiesioginis stebėjimas. Jeigu atvykus Komandai paaiškėja, kad paciento būklė yra sunki, arba nustačius, kad paciento SpO2<94 proc. natūraliai kvėpuojant oru, šeimos gydytojas kviečia greitąją medicinos pagalbą pervežti pacientą į stacionarines asmens sveikatos priežiūros paslaugas COVID-19 liga (koronaviruso infekcija) sergantiems asmenims teikiančią asmens sveikatos priežiūros įstaigą (toliau – ASPĮ).“
3.	Pakeičiu 7 punktą ir jį išdėstau taip:
„7. Jei pacientui paskirtas tiesioginis stebėjimas, antrojo ir tolesnių vizitų  šeimos gydytojo paskirtu periodiškumu į paciento namus vyksta Komandos bendrosios praktikos slaugytojas (arba bendruomenės slaugytojas) ir slaugytojo padėjėjas ar kitas PAASPĮ darbuotojas. Esant būtinybei atsižvelgiant į paciento sveikatos būklę antro ir tolimesnio vizito gali vykti Komandos šeimos gydytojas ir slaugytojo padėjėjas ar kitas PAASPĮ darbuotojas. Vizito metu įvertinama, ar paciento būklė nepablogėjo, ir jis gali būti toliau gydomas ambulatoriškai. Jeigu paciento būklė tapo sunki, arba nustačius, kad paciento SpO2<94 proc. natūraliai kvėpuojant oru, nedelsiant kviečiama greitoji medicinos pagalba pervežti pacientą į COVID-19 liga (koronaviruso infekcija) sergantiems asmenims stacionarines asmens sveikatos priežiūros paslaugas teikiančią ASPĮ.“ 
4.	Pakeičiu 8 punkto pirmąją pastraipą ir ją išdėstau taip:
„8. Komandos nariai privalo naudoti AAP:“.
5.	Pakeičiu 8.2 papunktį ir jį išdėstau taip:
„8.2. slaugytojo padėjėjo ar kito PAASPĮ darbuotojo AAP: medicininė kaukė, vienkartinės pirštinės;“.
6.	Pakeičiu 10 punktą ir jį išdėstau taip:
„10. Šeimos gydytojas, bendrosios praktikos slaugytojas (arba bendruomenės slaugytojas) prieš užeidamas į Paciento namus apsirengia AAP, jiems padeda slaugytojo padėjėjas ar kitas PAASPĮ darbuotojas.“
7.	Pakeičiu 11 punktą ir jį išdėstau taip:
„11. Šeimos gydytojui, bendrosios praktikos slaugytojui (arba bendruomenės slaugytojui) išėjus iš paciento namų,  slaugytojo padėjėjas ar kitas PAASPĮ darbuotojas padeda nusiimti panaudotas AAP. Nusiėmus AAP  šeimos gydytojas, bendrosios praktikos slaugytojas (arba bendruomenės slaugytojas) dezinfekuoja rankas.“



Laikinai einantis sveikatos apsaugos ministro pareigas 
– valstybės lygio ekstremaliosios situacijos valstybės 
operacijų vadovas 							                        Aurelijus Veryga


