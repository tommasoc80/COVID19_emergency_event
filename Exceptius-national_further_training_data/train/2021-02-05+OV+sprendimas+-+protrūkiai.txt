
LIETUVOS RESPUBLIKOS SVEIKATOS APSAUGOS MINISTRAS 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL COVID-19 LIGOS (KORONAVIRUSO INFEKCIJOS) PROTRŪKIŲ VALDYMO 

2021 m. vasario 5 d. Nr. V-243
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies  4 punktu, Lietuvos Respublikos žmonių užkrečiamųjų ligų profilaktikos ir kontrolės įstatymo 8 ir 9 straipsniais, 27 straipsniu, 37 straipsnio 2 dalimi, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Vyriausybės 2020 m. gruodžio 16 d. nutarimu Nr. 1419 „Dėl valstybės lygio ekstremaliosios situacijos valstybės operacijų vadovo paskyrimo“, Lietuvos Respublikos sveikatos apsaugos ministro 2016 m. spalio 7 d. įsakymu Nr. V-1159 „Dėl užkrečiamosios ligos židinio ir protrūkio epidemiologinės diagnostikos ir kontrolės tvarkos aprašo patvirtinimo“, Lietuvos Respublikos sveikatos apsaugos ministro 2020 m. kovo 12 d. įsakymu Nr. V-352 „Dėl asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisyklių patvirtinimo“, n u s p r e n d ž i u:
1.	Įpareigoti Nacionalinio visuomenės sveikatos centro prie Sveikatos apsaugos ministerijos (toliau – NVSC) direktorių:
1.1.	tiriant COVID-19 ligos (koronaviruso infekcijos) protrūkius (du ir daugiau tarpusavyje susijusius patvirtintus atvejus) įstaigose, įmonėse ar organizacijose (toliau – įstaiga) atlikti teisės aktuose ir šiame sprendime apibrėžtus su protrūkių valdymu susijusius veiksmus;
1.2.	išplėsti sąlytį turėjusių asmenų paieškos apimtis ir registruoti tyrimui COVID-19 ligos (koronaviruso infekcijos) diagnostikos visus sutikusius tirtis didelės ir mažos rizikos sąlytį turėjusius asmenis ne vėliau kaip per 48 val. nuo protrūkio identifikavimo;
1.3.	nustatyti protrūkių tyrimo prioritetus pagal jų atsiradimo vietą, pirmumą teikiant ugdymo, socialinės globos ir slaugos įstaigoms, įkalinimo vietoms, nakvynės namams, kitoms įstaigoms, kuriose galima didelė COVID-19 ligos (koronaviruso infekcijos) išplitimo rizika.
2.	Pavesti NVSC direktoriui:
2.1.	sukurti vieningą el. pašto adresą ir sudaryti sąlygas darbdaviams patiems pranešti apie įstaigoje patvirtintus du ar daugiau COVID-19 ligos (koronaviruso infekcijos) atvejus ir kitą su protrūkiais susijusią informaciją;
2.2.	kasdien tikrinti Užkrečiamųjų ligų, galinčių išplisti ir kelti grėsmę, stebėsenos ir kontrolės informacinėje sistemoje pateiktus duomenis ir identifikuoti visas įstaigas, kuriose nustatyti du ar daugiau patvirtinti COVID-19 ligos (koronaviruso infekcijos) atvejai bei įvertinti, ar šie atvejai yra tarpusavyje epidemiologiškai susiję; 
2.3.	vykdant protrūkio epidemiologinį tyrimą įstaigoje:
2.3.1.	privalomai teikti konsultaciją įstaigos administracijai dėl didelės ir mažos rizikos sąlyčio vertinimo kriterijų ir su jais susijusių darbuotojų sąrašo sudarymo klausimais, darbuotojų testavimo galimybių, patalpų dezinfekcijos poreikio ir apimčių, veiklos tęstinumo, kitų tikslinių COVID-19 ligos (koronaviruso infekcijos) prevencijos priemonių;
2.3.2.	nurodyti įstaigos administracijai ne vėliau kaip per 24 val. nuo nurodymo pateikimo pateikti didelės ir mažos rizikos sąlytį turėjusių darbuotojų sąrašą pagal šio sprendimo 1 priede pateiktą formą;
2.3.3.	paskirti privalomą izoliaciją 14 dienų laikotarpiui ir registruoti tyrimui dėl COVID-19 ligos (koronaviruso infekcijos) diagnostikos didelės rizikos sąlytį su kiekvienu patvirtintu atveju turėjusius asmenis; izoliavimo terminas gali būti trumpinamas ne anksčiau kaip 10 izoliavimo dieną atlikus tyrimą dėl COVID-19 ligos (koronaviruso infekcijos) nustatymo ir gavus neigiamą rezultatą;
2.3.4.	registruoti tyrimui dėl COVID-19 ligos (koronaviruso infekcijos) diagnostikos mažos rizikos sąlytį turėjusius asmenis ir rekomenduoti izoliuotis iki COVID-19 ligos (koronaviruso infekcijos) diagnostikai skirto tyrimo neigiamo atsakymo gavimo;
2.3.5.	vykti į įstaigą, kurioje identifikuotas protrūkis visais atvejais, kai įstaigos tipas priskiriamas šio sprendimo 1.3 papunktyje nurodytai prioritetų grupei, išskyrus ugdymo įstaigas, arba kai epidemiologo sprendimu būtina įvertinti COVID-19 ligos (koronaviruso infekcijos) prevencijos priemonių taikymą protrūkio atsiradimo vietoje.
2.4.	paskirti kiekviename NVSC departamente atsakingą asmenį už protrūkių epidemiologinių tyrimų koordinavimą ir su jais susijusios informacijos teikimą Lietuvos statistikos departamentui kiekvieną darbo dieną iki 16 val. pagal šio sprendimo 2 priede pateiktą formą.
3. Nustatyti, kad NVSC šio sprendimo pagrindu asmens duomenis tvarko šiomis sąlygomis ir tvarka:
3.1. NVSC, įgyvendindama COVID-19 ligos (koronaviruso infekcijos) protrūkio epidemiologinį tyrimą įstaigoje ir vykdydama asmenų izoliavimą bei registraciją COVID-19 ligos (koronaviruso infekcijos) diagnostiniam tyrimui atlikti, tvarko, o įstaigos, kuriose registruojamas protrūkis privalo pateikti šiuos didelės ir mažos rizikos sąlytį turėjusius asmenų (toliau – duomenų subjektų) asmens duomenis:
3.1.1. vardas, pavardė;
3.1.2. asmens kodas, išskyrus atvejus, kai mažos rizikos sąlytį turėjęs asmuo nesutinka atlikti tyrimo;
3.1.3. gimimo data (jeigu asmuo neturi Lietuvos Respublikoje išduoto asmens kodo);
3.1.4. telefono ryšio numeris, elektroninio pašto adresas;
3.1.5. sąlyčio rizikos laipsnis;
3.1.6. paskutinė sąlyčio su sergančiu asmeniu data;
3.1.7. sutikimo atlikti COVID-19 ligos (koronaviruso infekcijos) diagnostinį tyrimą faktas (Taip/Ne);
3.1.8. miestas, kuriame pageidaujama atlikti COVID-19 ligos (koronaviruso infekcijos) diagnostinį tyrimą.
3.2. NVSC 3.1 papunktyje nurodytus duomenis:
3.2.1. renka iš įstaigos, kurioje nustatytas protrūkis;
3.2.2. tvarko COVID-19 ligos (koronaviruso infekcijos) protrūkio epidemiologinio tyrimo įstaigoje atlikimo, asmenų izoliavimo ir registracijos COVID-19 ligos (koronaviruso infekcijos) diagnostiniam tyrimui atlikti tikslais;
3.2.3. perduoda Koronos karštajai linijai 1808 registravimo COVID-19 ligos (koronaviruso infekcijos) diagnostiniam tyrimui atlikti tikslu;
3.2.4. surinktus duomenis apie didelės rizikos sąlytį turėjusius asmenis tvarko juos Užkrečiamųjų ligų, galinčių išplisti ir kelti grėsmę, stebėsenos ir kontrolės informacinės sistemoje, o duomenis apie mažos rizikos sąlytį turėjusius asmenis saugo ne ilgiau nei 21 dieną.



Sveikatos apsaugos ministras, valstybės lygio
ekstremaliosios situacijos valstybės operacijų vadovas	Arūnas Dulkys



Lietuvos Respublikos sveikatos apsaugos
ministro, valstybės lygio ekstremaliosios
situacijos valstybės operacijų vadovo 
2021 m. vasario 5 d. sprendimo Nr. V-243
1 priedas



INFORMACIJA APIE SĄLYTĮ SU COVID-19 LIGOS ATVEJU TURĖJUSIUS ASMENIS


Įstaigos pavadinimas, juridinio asmens kodas, adresas

Už bendravimą su NVSC atsakingas asmuo (vardas pavardė, tel. Nr., el. p. adresas)

Informacija apie sąlytį turėjusius asmenis


Sąlyčio rizikos laipsnis
(didelis /mažas)
Vardas
Pavardė
Telefono numeris
(3706xxxxxxx)
Paskutinio sąlyčio su sergančiu asmeniu data (xxxx-xx-xx)
Ar sutinka atlikti tyrimą COVID-19 ligos nustatymui 
(taip / ne)
Asmens kodas (nenurodyti tais atvejais, kai mažos rizikos sąlytį turėjęs asmuo nesutinka atlikti tyrimo)
Miestas, kuriame pageidaujama atlikti tyrimą
1
2
3
4
5
6
7
8
9
10






















Lietuvos Respublikos sveikatos apsaugos
ministro, valstybės lygio ekstremaliosios
situacijos valstybės operacijų vadovo
2021 m. vasario 5 d. sprendimo Nr. V-243
2 priedas


INFORMACIJA APIE COVID-19 LIGOS (KORONAVIRUSO INFEKCIJOS) PROTRŪKIUS



Įstaigos, kurioje identifi-
kuotas protrūkis, pavadinimas
Juridinio asmens  kodas
Įstaigos adresas (protrū-kio vieta)
Įstaigos
adreso koordinatės
Įstaigos tipas *
Atsakingas NVSC departa-mentas
Protrūkio tyrimo stadija **
Bendras protrūkio atvejų skaičius

Pirminių atvejų skaičius
Antrinių atvejų skaičius
Izoliuotų didelės rizikos sąlytį turėjusių asmenų skaičius
Užregis-truotų didelės rizikos sąlytį turėjusių asmenų skaičius
Mažos rizikos sąlytį turėjusių asmenų skaičius
Užregis-truotų mažos rizikos sąlytį turėjusių asmenų skaičius
Pirmojo atvejo patvirti-nimo data
Antrojo atvejo patvirti-nimo data
Paskuti-
niojo atvejo patvirtini-mo data
Informa-cijos apie protrūkį  atnauji-nimo data
1
2
3
4
5
6
7
8
9
10
11
12
13
14
15
16
17
18



















* Asmens sveikatos priežiūros įstaiga, socialinės globos ir slaugos įstaiga, ugdymo įstaiga, įkalinimo vieta, nakvynės namai, kita įstaiga (nurodyti veiklos sritį).
**Pradėtas, data (susisiekta su įstaiga, suteikta konsultacija); vykdomas, data (gautas sąlytį turėjusių asmenų sąrašas, asmenys registruoti tyrimui, vykta į protrūkio vietą, taikytos protrūkio valdymo priemonės (perkėlimas į savivaldybės numatytas patalpas, mokymai, nurodymas atlikti dezinfekciją, srautų atskyrimas); baigtas, data.


