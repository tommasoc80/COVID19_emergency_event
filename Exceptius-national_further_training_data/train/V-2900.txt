
LIETUVOS RESPUBLIKOS SVEIKATOS APSAUGOS MINISTRAS–
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. KOVO 10 D. SPRENDIMO NR. V-328 „DĖL COVID-19 LIGOS (KORONAVIRUSO INFEKCIJOS) ATVEJO APIBRĖŽIMO ATNAUJINIMO“ PAKEITIMO

2020 m. gruodžio 11 d. Nr. V-2900
Vilnius


P a k e i č i u  Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. kovo 10 d. sprendimą Nr. V-328 „Dėl COVID-19 ligos (koronaviruso infekcijos) atvejo apibrėžimo atnaujinimo“ ir 1 punktą išdėstau taip:
„1. Pakeisti COVID-19 ligos (koronaviruso infekcijos) atvejo apibrėžimą:
Klinikiniai kriterijai
Asmuo, kuriam pasireiškia bent vienas iš šių simptomų:
– kosulys;
– karščiavimas;
– apsunkintas kvėpavimas;
– staigus uoslės, skonio praradimas ar susilpnėjimas.
Diagnostinis radiologinis kriterijus
Radiologiniai įrodymai apie pakitimus būdingus COVID-19 ligai (koronaviruso infekcijai).
Laboratorinis kriterijus
SARS-CoV-2 viruso nukleino rūgšties arba antigeno nustatymas klinikiniame ėminyje.
Epidemiologiniai kriterijai
Bent vienas iš šių epidemiologinių ryšių:
– artimas sąlytis su patvirtintu COVID-19 ligos (koronaviruso infekcijos) atveju 14 dienų laikotarpiu iki simptomų pradžios;
– asmuo yra ar buvo slaugos ar globos namų, kuriuose patvirtintas COVID-19 ligos (koronaviruso infekcijos), gyventojas ar darbuotojas 14 dienų laikotarpiu iki simptomų pradžios.
Atvejų klasifikacija:
Galimas atvejis
Asmuo, kuris atitinka klinikinius kriterijus
Tikėtinas atvejis
Asmuo, kuris atitinka klinikinius ir epidemiologinius kriterijus
arba
Asmuo, atitinkantis diagnostinį radiologinį kriterijų
Patvirtintas atvejis
Asmuo, atitinkantis laboratorinį kriterijų.“



Laikinai einantis sveikatos apsaugos ministro pareigas – 
valstybės lygio ekstremaliosios situacijos valstybės operacijų vadovas 		Aurelijus Veryga

