DZIENNIK

Dokument podpisany przez Marek Głuch Data: 2020.04.09 19:23:55 CEST
USTAW

RZECZYPOSPOLITEJ POLSKIEJ

Warszawa, dnia 9 kwietnia 2020 r. Poz. 639

ROZPORZĄDZENIE MINISTRA SPRAWIEDLIWOŚCI
z dnia 8 kwietnia 2020 r.
zmieniające rozporządzenie w sprawie czasowego ograniczenia funkcjonowania uczelni nadzorowanej przez Ministra Sprawiedliwości z powodu zapobiegania zakażeniu wirusem SARS-CoV-2
Na podstawie art. 433a ustawy z dnia 20 lipca 2018 r. − Prawo o szkolnictwie wyższym i nauce (Dz. U. z 2020 r. poz. 85 i 374) zarządza się, co następuje:
§ 1. W rozporządzeniu Ministra Sprawiedliwości z dnia 12 marca 2020 r. w sprawie czasowego ograniczenia funkcjonowania uczelni nadzorowanej przez Ministra Sprawiedliwości z powodu zapobiegania zakażeniu wirusem SARS-CoV-2 (Dz. U. poz. 427) wprowadza się następujące zmiany:
1) w § 1:
a) w ust. 1 we wprowadzeniu do wyliczenia wyrazy „13 kwietnia 2020 r.” zastępuje się wyrazami „30 kwietnia 2020 r.”,
b) po ust. 1 dodaje się ust. 1a w brzmieniu: „1a. W okresie od dnia 14 kwietnia 2020 r. do dnia 30 kwietnia 2020 r. na obszarze kraju ogranicza się
funkcjonowanie uczelni nadzorowanej przez Ministra Sprawiedliwości przez ograniczenie obowiązku świadczenia pracy przez pracowników uczelni na jej terenie, z wyłączeniem przypadków, gdy jest to niezbędne dla zapewnienia ciągłości funkcjonowania uczelni.”,
c) po ust. 2 dodaje się ust. 3 i 4 w brzmieniu: „3. W przypadku prowadzenia zajęć w sposób określony w ust. 2 egzaminy i zaliczenia kończące określone
zajęcia mogą odbywać się poza siedzibą uczelni z wykorzystaniem technologii informatycznych zapewniających kontrolę ich przebiegu.
4. Uczelnia może kontynuować prowadzenie zajęć z wykorzystaniem metod i technik kształcenia na odległość po zakończeniu okresu zawieszenia kształcenia, o którym mowa w ust. 1, nie dłużej jednak niż do dnia 30 września 2020 r. Przepis ust. 3 stosuje się.”;
2) w § 2 wyrazy „zgodnie z § 1 ust. 2” zastępuje się wyrazami „zgodnie z § 1 ust. 2 i 4”;
3) po § 2 dodaje się § 2a w brzmieniu:
„§ 2a. W okresie, o którym mowa w § 1 ust. 1, organy kolegialne uczelni oraz organy kolegialne samorządu studentów podejmują wyłącznie uchwały niezbędne dla zapewnienia ciągłości funkcjonowania uczelni. Uchwały są podejmowane w trybie obiegowym lub za pomocą środków komunikacji elektronicznej niezależnie od tego, czy taki tryb ich podejmowania został określony w aktach wewnętrznych uczelni.”.
§ 2. Rozporządzenie wchodzi w życie z dniem 14 kwietnia 2020 r.
Minister Sprawiedliwości: Z. Ziobro

