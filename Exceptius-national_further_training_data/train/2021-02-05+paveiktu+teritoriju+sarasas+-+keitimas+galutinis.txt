

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
Dėl LIETUVOS RESPUBLIKOS SVEIKATOS APSAUGOS MINISTRO 2020 m. birželio 15 d. įsakymO Nr. V-1463 „Dėl COVID-19 ligos (koronaviruso infekcijos) paveiktų šalių sąrašo patvirtinimo“ PAKEITIMO


2021 m. vasario 5  d. Nr. V-237
Vilnius


1. P a k e i č i u Lietuvos Respublikos sveikatos apsaugos ministro 2020 m. birželio 15 d. įsakymą Nr. V-1463 „Dėl COVID-19 ligos (koronaviruso infekcijos) paveiktų šalių sąrašo patvirtinimo“ ir jį išdėstau nauja redakcija:

„LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
Dėl COVID-19 ligos (koronaviruso infekcijos) paveiktų šalių sąrašo patvirtinimo

Vadovaudamasis Lietuvos Respublikos žmonių užkrečiamųjų ligų profilaktikos ir kontrolės įstatymo 2 straipsnio 6 dalimi, 8 straipsnio 2 dalimi ir 37 straipsnio 2 dalies 1 punktu:
1. T v i r t i n u COVID-19 ligos (koronaviruso infekcijos) paveiktų šalių sąrašą (pridedama).
2. N u s t a t a u, kad:
2.1. asmenimis, turėjusiais sąlytį, laikomi asmenys, grįžę ar atvykę iš šalių, įtrauktų į COVID-19 ligos (koronaviruso infekcijos) paveiktų šalių sąrašą, arba keliavę per paveiktas šalis 14 dienų laikotarpiu iki grįžimo / atvykimo į Lietuvos Respubliką, išskyrus keliavimą oro transportu, kai neišeinama iš oro uosto tranzito zonos (toliau – asmenys, grįžę iš užsienio);
2.2. asmenims, grįžusiems iš užsienio, Lietuvos Respublikos žmonių užkrečiamųjų ligų profilaktikos ir kontrolės įstatymo nustatyta tvarka taikoma izoliacija ir atliekamas tyrimas COVID-19 ligai (koronaviruso infekcijai) nustatyti. Asmenys izoliuojami vadovaujantis Asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisyklėse, patvirtintose Lietuvos Respublikos sveikatos apsaugos ministro 2020 m. kovo 12 d. įsakymu Nr. V-352 „Dėl Asmenų, sergančių COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ir asmenų, turėjusių sąlytį, izoliavimo namuose, kitoje gyvenamojoje vietoje ar savivaldybės administracijos numatytose patalpose taisyklių patvirtinimo“ (toliau – Izoliavimo taisyklės), nustatyta tvarka kaip sąlytį turėję asmenys, grįžę ar atvykę iš užsienio. Užsieniečiai izoliuojami  Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. liepos 17 d. sprendimo Nr. V-1680 „Dėl užsieniečių, atvykusių iš trečiųjų šalių, izoliavimo ir tyrimų dėl COVID-19 ligos (koronaviruso infekcijos) atlikimo“ nustatyta tvarka;
2.3. asmenys, grįžę iš užsienio, privalo:
2.3.1. turėti asmens sveikatos priežiūros įstaigos pažymą ar tyrimo COVID-19 ligai (koronaviruso infekcijai) nustatyti atsakymo formą (su vertimu į lietuvių, anglų ar rusų kalbą) apie ne seniau nei 48 val. laikotarpiu prieš grįžtant / atvykstant į Lietuvos Respubliką atliktą tyrimą COVID-19 ligai (koronaviruso infekcijai) nustatyti ir gautą neigiamą tyrimo atsakymą (serologinių antikūnų tyrimų atsakymas nepripažįstamas), arba per 24 val. nuo atvykimo į Lietuvos Respubliką turi kreiptis į Karštąją koronaviruso liniją tel. numeriu 1808 ar tyrimus COVID-19 ligai (koronaviruso infekcijai) nustatyti atliekančią įstaigą ir užsiregistruoti tyrimo atlikimui bei paskirtu laiku atlikti tyrimą (išskyrus asmenis, nurodytus šio įsakymo 2.5 papunktyje). Asmenys, grįžę iš užsienio oro ar jūrų transportu, tyrimo COVID-19 ligai (koronaviruso infekcijai) nustatyti atlikimui užregistruojami Nacionalinio visuomenės sveikatos centro prie Sveikatos apsaugos ministerijos (toliau – NVSC) specialistų atitinkamame oro ar jūrų uoste;
2.3.2. izoliuotis 14 dienų nuo grįžimo / atvykimo į Lietuvos Respubliką dienos Lietuvos Respublikos žmonių užkrečiamųjų ligų profilaktikos ir kontrolės įstatymo ir Izoliavimo taisyklių nustatyta tvarka (išskyrus asmenis, nurodytus šio įsakymo 2.4 ir 2.5 papunkčiuose).
2.4. asmenims, nurodytiems Izoliavimo taisyklių 11.1.1 – 11.1.9  papunkčiuose, reikalavimas izoliuotis netaikomas, kai tokių asmenų kelionės tikslas yra susijęs su darbo funkcijų vykdymu ir jeigu jie turi ne seniau nei 48 val. laikotarpiu prieš grįžtant / atvykstant į Lietuvos Respubliką atliktą tyrimą COVID-19 ligai (koronaviruso infekcijai) nustatyti ir gautą neigiamą tyrimo atsakymą (serologinių antikūnų tyrimų atsakymas nepripažįstamas) arba per 24 val. nuo atvykimo į Lietuvos Respubliką kreipiasi į Karštąją koronaviruso liniją tel. numeriu 1808 ar tyrimus COVID-19 ligai (koronaviruso infekcijai) nustatyti atliekančią įstaigą ir užsiregistruoja tyrimo atlikimui bei paskirtu laiku atlieka tyrimą;
2.5. Izoliavimo taisyklių 11.1.10 papunktyje nurodytiems asmenims, kurių kelionės tikslas yra susijęs su darbo funkcijų vykdymu, bei 11.1.11 – 11.1.12 papunkčiuose nurodytiems asmenims reikalavimai dėl tyrimų ir izoliacijos netaikomi.
2.6. asmenys, nurodyti šio įsakymo 2.4 ir 2.5 papunkčiuose turi turėti atitinkamą išimtį įrodančius dokumentus (su vertimu į lietuvių, anglų ar rusų kalbą), kuriuos, pareikalavus, privalo pateikti NVSC specialistams ar pareigūnams, atliekantiems izoliuotų asmenų tikrinimą dėl izoliavimo reikalavimų laikymosi;
2.7. asmenys, grįžę iš užsienio, kai buvo keliaujama vežėjų organizuojamais ir vykdomais tarptautinio susisiekimo maršrutais reguliariais, specialiais ir užsakomaisiais reisais visų rūšių transportu, turi užsiregistruoti NVSC interneto svetainėje (https://keleiviams.nvsc.lt/lt/form) ir prieš patenkant į transporto priemonę pateikti vežėjui (vežėjo atstovui) užpildytos elektroninės anketos patvirtinimą (QR kodą), o kitais atvejais – pasienio kontrolės punkte arba ne vėliau kaip per 12 valandų nuo grįžimo / atvykimo į Lietuvos Respubliką momento privalo užsiregistruoti NVSC interneto svetainėje (https://keleiviams.nvsc.lt/lt/form). Pasienio darbuotojai ir kasdien ar tik darbo dienomis kertantys Lietuvos Respublikos ir kitos Europos Sąjungos valstybės sieną asmenys (vykstantys darbo reikalais, mokiniai, studentai ir stažuotojai) užsiregistruoti NVSC interneto svetainėje (https://keleiviams.nvsc.lt/lt/form) privalo vieną kartą per mėnesį;
2.8. į COVID-19 ligos (koronaviruso infekcijos) paveiktų šalių sąrašą įtraukiamos šalys:
2.8.1. šalys, iš kurių atvykus taikomos sustiprintos užkrečiamųjų ligų kontrolės priemonės: šalys, kuriose nustatytas naujų SARS-CoV-2 viruso mutacijų plitimas, ir šalys, kuriose, Europos ligų prevencijos ir kontrolės centro duomenimis, 14  dienų naujų COVID-19 ligos (koronaviruso infekcijos) atvejų rodiklis 100 tūks. gyventojų yra 500 ar daugiau (vadovaujantis 2020 m. spalio 13 d. Tarybos rekomendacija (ES) 2020/1475 dėl suderinto požiūrio į laisvo judėjimo apribojimą reaguojant į COVID-19 pandemiją, šalis priskiriama tamsiai raudonos spalvos kategorijai);
2.8.2. Europos ekonominės erdvės valstybės, Šveicarijos Konfederacija;
2.8.3. trečiosios šalys (ne Europos ekonominės erdvės valstybės).“
2. N u s t a t a u, kad šis įsakymas įsigalioja 2021 m. vasario 8 d.


Sveikatos apsaugos ministras 								    Arūnas Dulkys

PATVIRTINTA
Lietuvos Respublikos sveikatos apsaugos ministro 2020 m. birželio 15 d. įsakymu Nr. V-1463
(Lietuvos Respublikos sveikatos apsaugos ministro 2021 m. vasario  5 d. įsakymo Nr. V-237 redakcija)


COVID-19 ligos (koronaviruso infekcijos) paveiktų šalių sąrašas

Eil. Nr.
Šalis (teritorija) 
1.
Šalys, iš kurių atvykus taikomos sustiprintos užkrečiamųjų ligų kontrolės priemonės
1.1.	
Airija  
1.2.	
Andoros Kunigaikštystė
1.3.	
Aruba*
1.4.	
Brazilijos Federacinė Respublika
1.5.	
Čekijos Respublika
1.6.	
Danijos Karalystė
1.7.	
Estijos Respublika
1.8.	
Gibraltaras*
1.9.	
Ispanijos Karalystė
1.10.	
Izraelio Valstybė
1.11.	
Jungtinė Didžiosios Britanijos ir Šiaurės Airijos Karalystė  
1.12.	
Jungtinės Amerikos Valstijos
1.13.	
Jungtiniai Arabų Emyratai
1.14.	
Juodkalnija
1.15.	
Latvijos Respublika
1.16.	
Libano Respublika
1.17.	
Monako Kunigaikštystė
1.18.	
Nyderlandų Karalystė
1.19.	
Panamos Respublika
1.20.	
Pietų Afrikos Respublika
1.21.	
Portugalijos Respublika
1.22.	
San Marino Respublika
1.23.	
Seišelių Respublika
1.24.	
Slovėnijos Respublika
1.25.	
Terksas ir Kaikosas*
2.
Europos ekonominės erdvės šalys 
2.1.	
Austrijos Respublika
2.2.	
Belgijos Karalystė
2.3.	
Bulgarijos Respublika
2.4.	
Graikijos Respublika
2.5.	
Islandijos Respublika
2.6.	
Italijos Respublika
2.7.	
Kipro Respublika
2.8.	
Kroatijos Respublika
2.9.	
Lenkijos Respublika
2.10.	
Lichtenšteino Kunigaikštystė 
2.11.	
Liuksemburgo Didžioji Hercogystė
2.12.	
Maltos Respublika
2.13.	
Norvegijos Karalystė (tik Oslas) 
2.14.	
Prancūzijos Respublika 
2.15.	
Rumunija
2.16.	
Slovakijos Respublika
2.17.	
Suomijos Respublika
2.18.	
Švedijos Karalystė
2.19.	
Šveicarijos Konfederacija
2.20.	
Vengrija
2.21.	
Vokietijos Federacinė Respublika
3. 
Kitos šalys
3.1.	
Afganistano Islamo Respublika 
3.2.	
Albanijos Respublika
3.3.	
Alžyro Liaudies Demokratinė Respublika
3.4.	
Amerikos Samoa*
3.5.	
Angolos Respublika
3.6.	
Antigva ir Barbuda
3.7.	
Argentinos Respublika
3.8.	
Armėnijos Respublika
3.9.	
Australija
3.10.	
Azerbaidžano Respublika
3.11.	
Bahamų Sandrauga
3.12.	
Bahreino Karalystė
3.13.	
Baltarusijos Respublika
3.14.	
Bangladešo Liaudies Respublika 
3.15.	
Barbadosas
3.16.	
Belizas
3.17.	
Benino Respublika
3.18.	
Bermuda*
3.19.	
Bisau Gvinėjos Respublika
3.20.	
Bolivijos Daugiatautė Valstybė
3.21.	
Bosnija ir Hercegovina
3.22.	
Botsvanos Respublika
3.23.	
Brunėjaus Darusalamas
3.24.	
Burkina Fasas
3.25.	
Burundžio Respublika
3.26.	
Butano Karalystė
3.27.	
Centrinė Afrikos Respublika
3.28.	
Čado Respublika
3.29.	
Čilės Respublika
3.30.	
Dominikos Sandrauga
3.31.	
Dominikos Respublika
3.32.	
Dramblio Kaulo Kranto Respublika
3.33.	
Džibučio Respublika
3.34.	
Egipto Arabų Respublika
3.35.	
Ekvadoro Respublika
3.36.	
Eritrėjos Valstybė
3.37.	
Esvatinio Karalystė
3.38.	
Etiopijos Federacinė Demokratinė Respublika
3.39.	
Fidžio Respublika
3.40.	
Filipinų Respublika
3.41.	
Gabono Respublika 
3.42.	
Gajanos Respublika
3.43.	
Gambijos Respublika
3.44.	
Ganos Respublika
3.45.	
Grenada
3.46.	
Guamas*
3.47.	
Gvadelupa*
3.48.	
Gvatemalos Respublika
3.49.	
Gvinėjos Respublika
3.50.	
Haičio Respublika
3.51.	
Hondūro Respublika
3.52.	
Indijos Respublika
3.53.	
Indonezijos Respublika
3.54.	
Irako Respublika
3.55.	
Irano Islamo Respublika
3.56.	
Jamaika
3.57.	
Japonija
3.58.	
Jemeno Respublika
3.59.	
Jordanijos Hašimitų Karalystė
3.60.	
Kaimanų salos
3.61.	
Kalėdų sala
3.62.	
Kambodžos Karalystė
3.63.	
Kamerūno Respublika
3.64.	
Kanada 
3.65.	
Kataro Valstybė
3.66.	
Kazachstano Respublika
3.67.	
Kenijos Respublika
3.68.	
Kinijos Liaudies Respublika
3.69.	
Kirgizijos Respublika
3.70.	
Kiurasao*
3.71.	
Kolumbijos Respublika
3.72.	
Komorų Sąjunga 
3.73.	
Kongo Demokratinė Respublika
3.74.	
Kongo Respublika
3.75.	
Korėjos Liaudies Demokratinė Respublika
3.76.	
Korėjos Respublika
3.77.	
Kosta Rikos Respublika
3.78.	
Kubos Respublika
3.79.	
Kuko salos*
3.80.	
Kuveito Valstybė
3.81.	
Laoso Liaudies Demokratinė Respublika
3.82.	
Lesoto Karalystė
3.83.	
Liberijos Respublika
3.84.	
Libijos Valstybė
3.85.	
Madagaskaro Demokratinė Respublika
3.86.	
Malaizija
3.87.	
Malavio Respublika 
3.88.	
Maldyvų Respublika
3.89.	
Malio Respublika
3.90.	
Maroko Karalystė
3.91.	
Maršalo Salų Respublika
3.92.	
Martinika*
3.93.	
Mauricijaus Respublika
3.94.	
Mauritanijos Islamo Respublika
3.95.	
Meksikos Jungtinės Valstijos
3.96.	
Mianmaro Sąjungos Respublika
3.97.	
Mikronezijos Federacinės Valstijos
3.98.	
Moldovos Respublika
3.99.	
Mongolija
3.100.	
Montseratas*
3.101.	
Mozambiko Respublika
3.102.	
Namibijos Respublika
3.103.	
Naujoji Zelandija
3.104.	
Nauru Respublika
3.105.	
Nepalo Federacinė Demokratinė Respublika
3.106.	
Nigerijos Federacinė Respublika 
3.107.	
Nigerio Respublika
3.108.	
Nikaragvos Respublika
3.109.	
Omano Sultonatas
3.110.	
Pakistano Islamo Respublika
3.111.	
Palestina*
3.112.	
Papua Naujosios Gvinėjos Nepriklausomoji Valstybė
3.113.	
Paragvajaus Respublika
3.114.	
Peru Respublika
3.115.	
Pietų Sudano Respublika
3.116.	
Prancūzijos Polinezija*
3.117.	
Puerto Riko Sandrauga*
3.118.	
Pusiaujo Gvinėjos Respublika
3.119.	
Reunjonas*
3.120.	
Ruandos Respublika
3.121.	
Rusijos Federacija
3.122.	
Sakartvelas
3.123.	
Saliamono salos
3.124.	
Salvadoro Respublika
3.125.	
Samoa Nepriklausomoji Valstybė 
3.126.	
San Tomė ir Prinsipės Demokratinė Respublika  
3.127.	
Saudo Arabijos Karalystė 
3.128.	
Senegalo Respublika
3.129.	
Sent Kitsas ir Nevis
3.130.	
Sent Lusija
3.131.	
Sent Vinsentas ir Grenadinai
3.132.	
Serbijos Respublika 
3.133.	
Siera Leonės Respublika
3.134.	
Singapūro Respublika
3.135.	
Sirijos Arabų Respublika
3.136.	
Somalio Federacinė Respublika
3.137.	
Sudano Respublika
3.138.	
Surinamo Respublika
3.139.	
Šiaurės Makedonijos Respublika
3.140.	
Šri Lankos Demokratinė Socialistinė Respublika
3.141.	
Šventasis Sostas (Vatikano Miesto Valstybė)
3.142.	
Tadžikistano Respublika
3.143.	
Tailando Karalystė
3.144.	
Tanzanijos Jungtinė Respublika
3.145.	
Togo Respublika
3.146.	
Tongos Karalystė
3.147.	
Trinidado ir Tobago Respublika
3.148.	
Tuniso Respublika
3.149.	
Turkijos Respublika
3.150.	
Turkmėnistanas
3.151.	
Tuvalu
3.152.	
Ugandos Respublika
3.153.	
Ukraina
3.154.	
Urugvajaus Rytų Respublika
3.155.	
Uzbekistano Respublika
3.156.	
Vanuatu Respublika
3.157.	
Venesuelos Bolivaro Respublika
3.158.	
Vietnamo Socialistinė Respublika
3.159.	
Zambijos Respublika
3.160.	
Zimbabvės Respublika
3.161.	
Žaliojo Kyšulio Respublika

* Teritorijos, neturinčios valstybės statuso

________________________
