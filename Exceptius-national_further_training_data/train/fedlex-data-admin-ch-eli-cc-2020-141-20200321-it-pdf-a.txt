Ordinanza 2
sui provvedimenti per combattere il coronavirus
(COVID-19)
(Ordinanza 2 COVID-19)
del 13 marzo 2020 (Stato 21 marzo 2020)
818.101.24
Il Consiglio federale svizzero,
visto l'articolo 7 della legge del 28 settembre 20121 sulle epidemie;
visto l'articolo 5 dell'allegato I dell'Accordo del 21 giugno 19992
tra la Confederazione Svizzera, da una parte, e la Comunità europea ed i suoi
Stati membri, dall'altra, sulla libera circolazione delle persone
e visto l'articolo 28 del Regolamento (UE) 2016/399 del Parlamento europeo e
del Consiglio del 9 marzo 20163 che istituisce un codice unionale relativo al regime
di attraversamento delle frontiere da parte delle persone (Codice frontiere
Schengen),4
ordina:
Sezione 1: Disposizioni generali5
Art. 1	Oggetto e scopo6
1	La presente ordinanza stabilisce provvedimenti nei confronti della popolazione,
delle organizzazioni, delle istituzioni e dei Cantoni per ridurre il rischio di trasmis-
sione e per combattere il coronavirus (COVID-19).
2	I provvedimenti sono finalizzati a:
a.	impedire o contenere la diffusione del coronavirus (COVID-19) in Svizzera;
b.	ridurre la frequenza delle trasmissioni, interrompere le catene di trasmissio-
ne e impedire o contenere i focolai locali;
c.	proteggere le persone particolarmente a rischio;
d.	salvaguardare le capacità della Svizzera di far fronte all'epidemia, in partico-
lare per il mantenimento delle condizioni che permettono un approvvigio-
namento sufficiente di cure e agenti terapeutici per la popolazione.
RU 2020 773
1
2
3
4
5
6
RS 818.101
RS 0.142.112.681
GU L 77 del 23.3.2016 pag. 1; modificato da ultimo dal regolamento (UE) 2017/458,
GU L 74 del 18.03.2017, pag. 1.
Nuovo testo giusta il n. I dell'O del 18 mar. 2020, in vigore dal 19 mar. 2020
(RU 2020 841).
Nuovo testo giusta il n. I dell'O del 16 mar. 2020, in vigore dal 17 mar. 2020
(RU 2020 783).
Introdotta dal n. I dell'O del 16 mar. 2020, in vigore dal 17 mar. 2020 (RU 2020 783).
1
818.101.24
Lotta contro le malattie
Art. 1a7	Competenza dei Cantoni
Per quanto la presente ordinanza non disponga altrimenti, i Cantoni mantengono le
loro competenze.
Sezione 2:
Mantenimento delle capacità nell'assistenza sanitaria, limitazioni del
traffico di confine
Art. 2 Principio
1	Al fine di salvaguardare le capacità della Svizzera di fare fronte all'epidemia di
COVID-19, in particolare di assicurare le condizioni che permettono un approvvi-
gionamento sufficiente di cure e agenti terapeutici per la popolazione, è necessario
adottare provvedimenti che limitino l'entrata in Svizzera di persone provenienti da
Paesi o regioni a rischio.
2	Per Paesi o regioni a rischio si intendono segnatamente Paesi o regioni le cui
autorità hanno stabilito provvedimenti eccezionali di prevenzione e di lotta contro
l'epidemia di COVID-19. L'elenco dei Paesi o delle regioni a rischio è pubblicato
nell'allegato 1. Il Dipartimento federale di giustizia e polizia (DFGP), sentiti il
Dipartimento federale dell'interno (DFI) e il Dipartimento federale degli affari esteri
(DFAE), allestisce l'elenco e lo aggiorna costantemente.8
Art. 3 Passaggio della frontiera e controlli
1	L'autorità competente in materia di controlli alla frontiera rifiuta l'entrata in Sviz-
zera a tutte le persone provenienti da un Paese o da una regione a rischio, a meno
che adempiano una delle seguenti condizioni:
a.	abbiano la cittadinanza svizzera;
b.9 dispongano di un documento di viaggio e:
1.	di un titolo di soggiorno, segnatamente di un permesso di dimora sviz-
zero, un permesso per frontalieri, un visto emesso dalla Svizzera recan-
te lo scopo «colloqui d'affari» in veste di specialisti del settore sanitario
o «visita ufficiale» di grande importanza, oppure
2.	l'assicurazione di un permesso di dimora;
c.10 siano beneficiari della libera circolazione e abbiano un motivo professionale
per l'entrata in Svizzera e siano in possesso di un documento di registrazio-
ne;
7
8
9
10
Introdotto dal n. I dell'O del 16 mar. 2020, in vigore dal 17 mar. 2020 (RU 2020 783).
Nuovo testo giusta il n. I dell'O del 18 mar. 2020, in vigore dal 19 mar. 2020
(RU 2020 841).
Nuovo testo giusta il n. I dell'O del 18 mar. 2020, in vigore dal 19 mar. 2020
(RU 2020 841).
Nuovo testo giusta il n. I dell'O del 18 mar. 2020, in vigore dal 19 mar. 2020
(RU 2020 841).
2
Ordinanza 2 COVID-19
818.101.24
d.	effettuino un trasporto merci professionale e siano in possesso di una bolla
di consegna merci;
e.11 siano solo in transito in Svizzera con l'intenzione di recarsi direttamente in
un altro Paese; o
f.	siano in una situazione di assoluta necessità;
g.12 siano di grande importanza in qualità di specialisti del settore sanitario.
2	Le persone interessate devono comprovare di soddisfare una delle condizioni
summenzionate. La valutazione della necessità di cui al capoverso 1 lettera f è
lasciata alla discrezione dell'autorità competente in materia di controlli alla frontie-
ra.
3	Le decisioni delle autorità competenti possono essere eseguite immediatamente.
Eventuali ricorsi contro queste decisioni non hanno effetto sospensivo. Si applica
per analogia l'articolo 65 della legge federale del 16 dicembre 200513 sugli stranieri
e la loro integrazione (LStrI).
4	Si applicano per analogia le disposizioni penali dell'articolo 115 LStrI. In caso di
violazione delle disposizioni in materia d'entrata può essere inoltre pronunciato un
divieto d'entrata.
5	Può essere parimenti rifiutata l'entrata di stranieri attraverso le frontiere interne ed
esterne dello spazio Schengen negli aeroporti, se nessuna delle condizioni di cui al
capoverso 1 è soddisfatta. Il DFGP, sentiti il DFI e il DFAE, determina per quali
Paesi o regioni a rischio il provvedimento è necessario. In questo caso i capoversi 2
e 4 si applicano per analogia.14
Art. 415	Restrizioni del traffico transfrontaliero delle persone
1	Il DFGP, sentiti il DFI, il Dipartimento federale dell'ambiente, dei trasporti, dell'e-
nergia e delle comunicazioni (DATEC), il Dipartimento federale delle finanze (DFF)
e il DFAE, decide in merito a restrizioni del traffico stradale, ferroviario, navale e
aereo di persone in provenienza da Paesi o regioni a rischio.
2	Può in particolare limitare il traffico delle persone, per singoli tipi di traffico, a
determinate corse, linee o voli, chiudere singoli valichi, porti o aeroporti di frontiera
per il traffico di persone in provenienza da Paesi o regioni a rischio o vietare del
tutto il traffico in Svizzera di persone in provenienza da Paesi o regioni a rischio.
3	Le restrizioni del traffico transfrontaliero delle persone sono elencate nell'alle-
gato 2.
11 Nuovo testo giusta il n. I dell'O del 18 mar. 2020, in vigore dal 19 mar. 2020
(RU 2020 841).
12 Introdotta dal n. I dell'O del 18 mar. 2020, in vigore dal 19 mar. 2020 (RU 2020 841).
13 RS 142.20
14	Nuovo testo giusta il n. I dell'O del 18 mar. 2020, in vigore dal 19 mar. 2020
15	(RU 2020 841).
15 Nuovo testo giusta il n. I dell'O del 18 mar. 2020, in vigore dal 19 mar. 2020
(RU 2020 841).
3
818.101.24
Lotta contro le malattie
Art. 4a16	Rilascio di visti
Il rilascio di visti Schengen, di visti nazionali e di autorizzazioni per il rilascio di
visti a persone provenienti da Paesi o regioni a rischio secondo l'allegato 1 è sospe-
so. Fanno eccezione le domande di persone che si trovano in una situazione di
assoluta necessità o sono di grande importanza in qualità di specialisti del settore
sanitario.
Sezione 3:
Provvedimenti nei confronti della popolazione, delle organizzazioni e
delle istituzioni
Art. 5	Scuole, scuole universitarie e altri centri di formazione
1	Le attività presenziali in scuole, scuole universitarie e altri centri di formazione
sono vietate.
2	Gli esami per i quali era già stata fissata una data possono svolgersi rispettando
idonei provvedimenti di protezione.
3	I Cantoni provvedono alle necessarie offerte di servizi per la custodia dei bambini
che non possono essere accuditi privatamente. Per l'accudimento non si può ricorre-
re a persone particolarmente a rischio.17
4	Le strutture di custodia collettiva diurna possono essere chiuse soltanto se le auto-
rità competenti prevedono altre forme idonee di custodia.18
Art. 619	Manifestazioni e strutture
1	È vietato lo svolgimento di manifestazioni pubbliche o private, incluse le manife-
stazioni sportive e le attività societarie.
2	Le strutture accessibili al pubblico sono chiuse, segnatamente:
a.	negozi e mercati;
b.	ristoranti;
c.	bar, nonché discoteche, locali notturni ed erotici;
d.	strutture ricreative e per il tempo libero, segnatamente musei, biblioteche,
sale cinematografiche, sale per concerti, teatri, case da gioco, centri sportivi,
palestre, piscine, centri benessere, stazioni sciistiche, giardini botanici e zoo-
logici e parchi di animali;
e.	strutture che offrono servizi alla persona con contatto corporeo quali parruc-
chieri, saloni di massaggio, studi di tatuaggio e centri estetici.
16	Introdotto dal n. I dell'O del 18 mar. 2020, in vigore dal 19 mar. 2020 (RU 2020 841).
17	Nuovo testo giusta il n. I dell'O del 16 mar. 2020, in vigore dal 17 mar. 2020
(RU 2020 783).
18	Introdotto dal n. I dell'O del 16 mar. 2020, in vigore dal 17 mar. 2020 (RU 2020 783).
19	Nuovo testo giusta il n. I dell'O del 16 mar. 2020, in vigore dal 17 mar. 2020
(RU 2020 783).
4
Ordinanza 2 COVID-19
818.101.24
3	Il capoverso 2 non si applica alle seguenti strutture e manifestazioni:
a.	negozi di generi alimentari e altri negozi (p. es. chioschi, negozi nelle sta-
zioni di servizio), nella misura in cui vendano derrate alimentari o oggetti
d'uso quotidiano;
b.	negozi di cibi da asporto (take-away), mense aziendali, servizi di fornitura di
pasti e strutture di ristorazione per ospiti di alberghi;
c.	farmacie, drogherie e negozi di mezzi ausiliari medici (p. es. occhiali, appa-
recchi acustici);
d.	uffici e agenzie postali;
e.	punti di vendita di operatori di servizi di telecomunicazione;
f.	banche;
g.	stazioni di servizio;
h.	stazioni ferroviarie e altre strutture dei trasporti pubblici;
i.	officine di mezzi di trasporto;
j.	pubblica amministrazione;
k.	strutture sociali (p. es. centri di consulenza);
l.	funerali nella stretta cerchia familiare;
m.	strutture sanitarie quali ospedali, cliniche e studi medici, nonché studi e
strutture di professionisti della salute secondo il diritto federale e cantonale;
n.	alberghi.
4	Le strutture e manifestazioni di cui al capoverso 3 devono rispettare le raccoman-
dazioni dell'Ufficio federale della sanità pubblica concernenti l'igiene e il distan-
ziamento sociale. Il numero di persone presenti deve essere limitato di conseguenza
e devono essere evitati gli assembramenti di persone.
Art. 6a20	Assemblee di società
1	In caso di assemblee di società, l'organizzatore può disporre, a prescindere dal
numero previsto di partecipanti e senza osservare il termine di convocazione, che i
partecipanti esercitino i loro diritti soltanto:
a.	per scritto o in forma elettronica; o
b.	mediante un rappresentante indipendente designato dall'organizzatore.
2	L'organizzatore decide durante il termine di cui all'articolo 12 capoverso 6. La
disposizione deve essere comunicata per scritto o pubblicata in forma elettronica al
più tardi quattro giorni prima della manifestazione.
20	Introdotto dal n. I dell'O del 16 mar. 2020, in vigore dal 17 mar. 2020 (RU 2020 783).
5
818.101.24
Lotta contro le malattie
Art. 721	Deroghe
L'autorità cantonale competente può autorizzare deroghe ai divieti di cui agli arti-
coli 5 e 6 se:
a. lo impongono interessi pubblici preponderanti, per esempio per strutture di
formazione e in caso di problemi di approvvigionamento; e
b. l'istituzione di formazione, l'organizzatore o il gestore presentano un piano
di protezione che comprende i seguenti provvedimenti di prevenzione:
1. provvedimenti per l'esclusione di persone malate o che si sentono ma-
late;
2. provvedimenti per la protezione di persone particolarmente a rischio;
3.	provvedimenti per l'informazione delle persone presenti sui provvedi-
menti di protezione generali come igiene delle mani, tenersi a distanza
o igiene in caso di tosse e raffreddore;
4.	adeguamento degli spazi in modo che possano essere rispettate le regole
di igiene.
Art. 7a22	Approvvigionamento della popolazione con derrate alimentari
1	I fornitori di servizi postali ai sensi dell'articolo 1 lettera a dell'ordinanza del
29 agosto 201223 sulle poste sono autorizzati a distribuire alla popolazione, sette
giorni alla settimana in tutte le parti del Paese, le derrate alimentari e gli oggetti
d'uso quotidiano ordinati online.
2	Un'autorizzazione derogatoria della Segreteria di Stato dell'economia (SECO) per
il lavoro domenicale e un'autorizzazione derogatoria al divieto di circolazione
domenicale per i relativi trasporti di approvvigionamento non sono necessarie, a
condizione che il fornitore di servizi postali sia registrato presso la Commissione
federale delle poste.
3	In applicazione dell'articolo 3 capoverso 3 della legge federale del 19 dicem-
bre 195824 sulla circolazione stradale, per i trasporti di cui al capoverso 1 i fornitori
di servizi postali sono inoltre esonerati dall'obbligo di rispettare i divieti di circola-
zione e altre limitazioni alla circolazione, in particolare nei centri urbani e nelle zone
pedonali.
21	Nuovo testo giusta il n. I dell'O del 16 mar. 2020, in vigore dal 17 mar. 2020
(RU 2020 783).
22	Introdotto dal n. I dell'O del 20 mar. 2020, in vigore dal 21 mar. 2020 (RU 2020 863).
23 RS 783.01
24 RS 741.01
6
Ordinanza 2 COVID-19
818.101.24
Art. 7b25	Servizio universale della posta
Il Dipartimento federale dell'ambiente, dei trasporti, dell'energia e delle comunica-
zioni (DATEC) autorizza, su richiesta della Posta, la limitazione o la temporanea
soppressione locale, regionale o sovraregionale del servizio universale nei settori dei
servizi postali e del traffico dei pagamenti. Il traffico delle merci e dei pagamenti ai
sensi della legge sulle poste va nel limite del possibile mantenuto.
Art. 7c26	Divieto di assembramento di persone nello spazio pubblico
1	Sono vietati gli assembramenti di più di 5 persone nello spazio pubblico, segnata-
mente nei luoghi pubblici, sui sentieri e nei parchi.
2	Negli assembramenti fino a 5 persone deve essere mantenuta una distanza di
almeno due metri dalle altre persone.
3	La polizia e altri organi di esecuzione autorizzati dai Cantoni provvedono a far
rispettare le prescrizioni nello spazio pubblico.
Art. 7d27	Provvedimenti di prevenzione nei cantieri e nell'industria
1	I datori di lavoro dell'edilizia e dei suoi rami accessori e dell'industria sono obbli-
gati a rispettare le raccomandazioni dell'Ufficio federale della sanità pubblica con-
cernenti l'igiene e il distanziamento sociale. Devono segnatamente limitare il nume-
ro delle persone presenti nei cantieri o nelle aziende, adeguare l'organizzazione dei
cantieri e delle aziende ed evitare gli assembramenti di più di 5 persone nei locali
per la pausa e nelle mense.
2	In applicazione delle disposizioni sulla protezione della salute di cui all'articolo 6
della legge del 13 marzo 196428 sul lavoro, l'esecuzione del capoverso 1 compete
alle autorità di esecuzione della legge sul lavoro e della legge federale del 20 marzo
198129 sull'assicurazione contro gli infortuni.
3	Le autorità cantonali competenti possono chiudere singoli cantieri o aziende se non
sono adempiuti gli obblighi di cui al capoverso 1.
Art. 7e30	Deroga per Cantoni in particolari situazioni di pericolo
1	Se a causa della situazione epidemiologica in un Cantone sussiste un pericolo
particolare per la salute della popolazione, il Consiglio federale può, su domanda
motivata, autorizzare questo Cantone a ordinare per un periodo limitato e per deter-
minate regioni la limitazione o la cessazione delle attività di determinati settori
dell'economia.
2	Le domande secondo il capoverso 1 possono essere approvate integralmente o
parzialmente dal Consiglio federale se sono adempiute le seguenti condizioni:
25	Introdotto dal n. I dell'O del 20 mar. 2020, in vigore dal 21 mar. 2020 (RU 2020 863).
26	Introdotto dal n. I dell'O del 20 mar. 2020, in vigore dal 21 mar. 2020 (RU 2020 863).
27	Introdotto dal n. I dell'O del 20 mar. 2020, in vigore dal 21 mar. 2020 (RU 2020 863).
28 RS 822.11
29 RS 832.20
30	Introdotto dal n. I dell'O del 27 mar. 2020, in vigore dal 21 mar. 2020 (RU 2020 1101).
7
818.101.24
Lotta contro le malattie
a. il Cantone non dispone di sufficienti capacità nell'assistenza sanitaria nem-
meno dopo aver fatto ricorso al sostegno di altri Cantoni;
b. è altamente probabile che i settori interessati non siano in grado di attuare i
provvedimenti di prevenzione di cui all'articolo 7d capoverso 1;
c.	le parti sociali approvano i provvedimenti previsti nel capoverso 1 dopo
essere state sentite;
d.	l'approvvigionamento della popolazione con beni d'uso quotidiano e
l'approvvigionamento delle strutture sanitarie e delle loro aziende fornitrici
sono garantiti;
e.	il funzionamento dei settori economici interessati è compromesso poiché
vengono a mancare i lavoratori frontalieri.
3	Se i provvedimenti adottati da un Cantone vanno oltre quanto autorizzato dal
Consiglio federale, per questo Cantone decade il diritto all'indennità per lavoro
ridotto della Confederazione.
Art. 8	Controlli degli organi esecutivi e obblighi di collaborazione
1	Le autorità cantonali competenti possono effettuare in ogni momento e senza
preavviso controlli nelle strutture e nei luoghi.
2	I gestori e gli organizzatori devono garantire l'accesso ai locali e ai luoghi alle
autorità cantonali competenti.
3	Durante i controlli in loco le disposizioni delle autorità cantonali competenti devo-
no essere attuate immediatamente.
Art. 9 Esecuzione
I	Cantoni controllano il rispetto dei provvedimenti di cui agli articoli 5 e 6 sul loro
territorio.
Sezione 4: Assistenza sanitaria31
Art. 10	Obbligo di notifica32
I Cantoni sono tenuti a notificare regolarmente al Servizio sanitario coordinato
quanto segue:
a. numero totale e occupazione dei posti letto ospedalieri;
b. numero totale e occupazione dei posti letto ospedalieri destinati al tratta-
mento dei malati di COVID-19;
c numero totale e occupazione dei posti letto ospedalieri di cure intense;
31	Nuovo testo giusta il n. I dell'O del 16 mar. 2020, in vigore dal 17 mar. 2020
(RU 2020 783).
32	Introdotta dal n. I dell'O del 16 mar. 2020, in vigore dal 17 mar. 2020 (RU 2020 783).
8
Ordinanza 2 COVID-19
818.101.24
d. numero totale e occupazione degli apparecchi per l'ossigenazione extracor-
porea a membrana (ECMO);
e.	quantità del materiale di protezione individuale, segnatamente mascherine
igieniche, mascherine di protezione respiratoria, guanti, camici protettivi e
occhiali protettivi;
f.	indicazioni sulla disponibilità di personale medico e infermieristico negli
ospedali;
g.	capacità massima, segnatamente numero totale di tutti i pazienti e numero
totale di pazienti affetti da COVID-19 che possono essere trattati dai loro
ospedali, tenendo conto della disponibilità di posti letto e di personale.
Art. 10a33	Obblighi delle strutture sanitarie
1 I Cantoni possono obbligare gli ospedali e le cliniche private a mettere a disposi-
zione le loro capacità per accogliere pazienti.
2	Alle strutture sanitarie di cui all'articolo 6 capoverso 3 lettera m, in particolare a
ospedali e cliniche, studi medici e studi dentistici, è vietato effettuare esami, tratta-
menti e terapie (interventi) medici non urgenti.34
3	Sono considerati non urgenti gli interventi che:
a. possono essere eseguiti in un momento successivo senza che questo compor-
ti svantaggi per la persona interessata che vanno oltre lievi disturbi e incon-
venienti fisici e psichici; oppure
b. servono prevalentemente o esclusivamente a scopi estetici, ad aumentare le
prestazioni o al benessere psicofisico.35
4	Le strutture sanitarie possono eseguire interventi prescritti dalla legge per motivi di
sicurezza del lavoro di persone attive in particolare nell'assistenza sanitaria, nella
protezione della popolazione e civile, nonché in autorità o organizzazioni di soccor-
so o per la sicurezza e l'ordine pubblici o previste per tali compiti. 36
5	Nei reparti ospedalieri confrontati a un massiccio aumento del lavoro a causa del
numero di casi di malattia dovuti al COVID-19, le disposizioni della legge del
13 marzo 196437 sul lavoro relative alla durata del lavoro e del riposo sono sospese
per tutto il periodo durante il quale la situazione straordinaria lo esige. Tuttavia, i
datori di lavoro rimangono responsabili della tutela della salute dei loro lavoratori e
devono, in particolare, garantire loro periodi di riposo sufficienti.38
33	Introdotto dal n. I dell'O del 16 mar. 2020, in vigore dal 17 mar. 2020 (RU 2020 783).
34	Nuovo testo giusta il n. I dell'O del 20 mar. 2020, in vigore dal 21 mar. 2020
(RU 2020 863).
35	Introdotto dal n. I dell'O del 20 mar. 2020, in vigore dal 21 mar. 2020 (RU 2020 863).
36	Introdotto dal n. I dell'O del 20 mar. 2020, in vigore dal 21 mar. 2020 (RU 2020 863).
37 RS 822.11
38	Introdotto dal n. I dell'O del 20 mar. 2020, in vigore dal 21 mar. 2020 (RU 2020 867).
9
818.101.24
Lotta contro le malattie
Sezione 5:39 Persone particolarmente a rischio
Art. 10b	Principio
1 Le persone particolarmente a rischio devono restare a casa ed evitare gli assem-
bramenti di persone.
2 Sono considerate particolarmente a rischio le persone a partire dai 65 anni e le
persone che soffrono in particolare delle seguenti patologie: ipertensione arteriosa,
diabete, malattie cardiovascolari, malattie croniche delle vie respiratorie, malattie o
terapie che indeboliscono il sistema immunitario, cancro.
Art. 10c40	Obbligo del datore di lavoro
1 I datori di lavoro permettono ai lavoratori particolarmente a rischio di adempiere
da casa i loro obblighi lavorativi. Adottano provvedimenti organizzativi e tecnici
idonei a tal fine.
2 Se, a causa della loro natura o in mancanza di provvedimenti realizzabili, le attività
lavorative possono essere svolte soltanto sul posto di lavoro usuale, i datori di lavoro
sono obbligati a garantire, mediante idonei provvedimenti organizzativi e tecnici, il
rispetto delle raccomandazioni della Confederazione concernenti l'igiene e il distan-
ziamento sociale.
3	Se non possono adempiere gli obblighi lavorativi nel quadro dei capoversi 1 e 2, i
lavoratori particolarmente a rischio secondo l'articolo 10b capoverso 2 sono posti in
congedo dal datore di lavoro con continuazione del pagamento dello stipendio.
4	I lavoratori attestano la loro condizione di persone particolarmente a rischio me-
diante un'autodichiarazione. Il datore di lavoro può esigere un certificato medico.
Sezione 6:41 Disposizioni penali
Art. 10d
1 È punito con una pena detentiva sino a tre anni o una pena pecuniaria, sempreché
non si tratti di un reato più grave secondo il Codice penale42, chiunque intenzional-
mente si oppone ai provvedimenti di cui all'articolo 6.
2 È punito con la multa chiunque violi il divieto di assembramento di persone nello
spazio pubblico di cui all'articolo 7c.43
39	Introdotta dal n. I dell'O del 16 mar. 2020, in vigore dal 17 mar. 2020 (RU 2020 783).
40	Nuovo testo giusta il n. I dell'O del 20 mar. 2020, in vigore dal 21 mar. 2020
(RU 2020 863).
41	Introdotta dal n. I dell'O del 16 mar. 2020, in vigore dal 17 mar. 2020 (RU 2020 783).
42 RS 311.0
43 Introdotto dal n. I dell'O del 20 mar. 2020, in vigore dal 21 mar. 2020 (RU 2020 863).
10
Ordinanza 2 COVID-19
818.101.24
3	Le violazioni del divieto di assembramento di persone nello spazio pubblico se-
condo l'articolo 7c possono essere punite con una multa disciplinare di 100 franchi
secondo la procedura di cui alla legge del 18 marzo 201644 sulle multe disciplinari.45
Sezione 7: Disposizioni finali46
Art. 11 Abrogazione di un altro atto normativo
L'ordinanza del 28 febbraio 202047 sui provvedimenti per combattere il coronavirus
(COVID-19) è abrogata.
Art. 12 Entrata in vigore e durata di validità
1 Fatto salvo il capoverso 2, la presente ordinanza entra in vigore il 13 marzo 2020
alle ore 15.30.
2 L'articolo 5 entra in vigore il 16 marzo 2020 alle ore 06.00.
3	La presente ordinanza si applica, fatto salvo il capoverso 4, finché è necessario, al
massimo però per la durata di sei mesi a partire dalla data di entrata in vigora. Il
Consiglio federale la abroga totalmente o parzialmente non appena i provvedimenti
non sono più necessari.48
4	L'articolo 4a si applica fino al 15 giugno 2020.49
5	...50
6	I provvedimenti di cui agli articoli 5-9 si applicano fino al 19 aprile 2020.51
44 RS 314.1
45	Introdotto dal n. I dell'O del 20 mar. 2020, in vigore dal 21 mar. 2020 (RU 2020 863).
46	Nuovo testo giusta il n. I dell'O del 16 mar. 2020, in vigore dal 17 mar. 2020
(RU 2020 783).
47	[RU 2020 573]
48	Nuovo testo giusta il n. I dell'O del 18 mar. 2020, in vigore dal 19 mar. 2020
(RU 2020 841).
49	Nuovo testo giusta il n. I dell'O del 18 mar. 2020, in vigore dal 19 mar. 2020
(RU 2020 841).
50	Abrogato dal n. I dell'O del 16 mar. 2020, con effetto dal 17 mar. 2020 (RU 2020 783).
51	Introdotto dal n. I dell'O del 16 mar. 2020 (RU 2020 783). Nuovo testo giusta il n. I
dell'O del 20 mar. 2020, in vigore dal 21 mar. 2020 (RU 2020 863).
11
818.101.24
Lotta contro le malattie
Allegato 152
(art. 2 cpv. 2)
Elenco dei Paesi e delle regioni a rischio
Austria (traffico aereo compreso)
Francia (traffico aereo compreso)
Germania (traffico aereo compreso)
Italia (traffico aereo compreso)
Spagna (dal 19 marzo 2020, ore 00.00, traffico aereo)
Tutti gli Stati al di fuori dello spazio Schengen (dal 21 marzo 2020, ore 00.00)
52	Originario allegato. Nuovo testo giusta il n. I dell'O del DFGP del 20 mar. 2020, in
vigore dal 21 mar. 2020 (RU 2020 869).
12
Ordinanza 2 COVID-19
818.101.24
Allegato 253
(art. 4 cpv. 3)
Restrizioni del traffico transfrontaliero delle persone
Austria: il traffico aereo proveniente dall'Austria è canalizzato negli aeroporti
nazionali di Zurigo-Kloten, Ginevra-Cointrin e Basilea-Mulhouse. I voli con pas-
seggeri provenienti dall'Austria a destinazione di altri aerodromi doganali sono
vietati a partire dal 19 marzo 2020, ore 00.00.
Francia: il traffico aereo proveniente dalla Francia è canalizzato negli aeroporti
nazionali di Zurigo-Kloten, Ginevra-Cointrin e Basilea-Mulhouse. I voli con pas-
seggeri provenienti dalla Francia a destinazione di altri aerodromi doganali sono
vietati a partire dal 19 marzo 2020, ore 00.00.
Germania: il traffico aereo proveniente dalla Germania è canalizzato negli aeroporti
nazionali di Zurigo-Kloten, Ginevra-Cointrin e Basilea-Mulhouse. I voli con pas-
seggeri provenienti dalla Germania a destinazione di altri aerodromi doganali sono
vietati a partire dal 19 marzo 2020, ore 00.00.
Italia: il traffico aereo proveniente dall'Italia è canalizzato negli aeroporti nazionali
di Zurigo-Kloten, Ginevra-Cointrin e Basilea-Mulhouse. I voli con passeggeri pro-
venienti dall'Italia a destinazione di altri aerodromi doganali sono vietati a partire
dal 19 marzo 2020, ore 00.00.
Spagna: il traffico aereo proveniente dalla Spagna è canalizzato negli aeroporti
nazionali di Zurigo-Kloten, Ginevra-Cointrin e Basilea-Mulhouse. I voli con pas-
seggeri provenienti dalla Spagna a destinazione di altri aerodromi doganali sono
vietati a partire dal 19 marzo 2020, ore 00.00.
53	Introdotto dal n. II cpv. 2 dell'O del 18 mar. 2020, in vigore dal 19 mar. 2020
(RU 2020 841).
13
818.101.24
Lotta contro le malattie
14