LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO  2020 M. BALANDŽIO 15 D. SPRENDIMO NR. V-876 „DĖL COVID-19 LIGOS (KORONAVIRUSO INFEKCIJOS) VALDYMO PRIEMONIŲ PREKYBOS IR PASLAUGŲ TEIKIMO VIETOMS“ PAKEITIMO

2020 m. balandžio  22  d. Nr. V-961
Vilnius


1. Pakeičiu Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 15 d. sprendimą Nr. V-876 „Dėl COVID-19 ligos (koronaviruso infekcijos) valdymo priemonių prekybos ir paslaugų teikimo vietoms“ ir 1 punkto pirmąją pastraipą išdėstau taip:
„1. Įpareigoti parduotuvių, kurių pagrindinė veikla yra maisto, veterinarijos, vaistinių, optikos prekių ir ortopedijos techninių priemonių pardavimas, turgaviečių ir kitų viešųjų prekybos vietų, vykdančių maisto pardavimo veiklą, parduotuvių ir kioskų, kurių patalpose, teritorijose ir (ar) šalia jų ribojamas pirkėjų ir kitų lankytojų (toliau – pirkėjas) srautas (užtikrinamas ne mažesnis kaip 10 kv. m vienam pirkėjui tenkantis prekybos plotas arba vienu metu aptarnaujamas ne daugiau kaip vienas pirkėjas), specialių prekybos vietų, turgaviečių bei laikinųjų prekybos įrenginių, kitose viešosiose prekybos vietose, kuriose vykdoma augalų, skirtų sodinti, sėklų, trąšų prekyba lauko sąlygomis, (toliau – prekybos vietos) administracijas ar kitus jų veiklą organizuojančius subjektus:“.
2. Nustatau, kad šis sprendimas įsigalioja 2020 m. balandžio 23 d.



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                        Aurelijus Veryga
