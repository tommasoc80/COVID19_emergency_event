Förordning
om statsbidrag för att säkerställa tillgång till 
ambulansflygtransporter under utbrott av sjukdomen 
covid-19
Utfärdad den 25 juni 2020
Regeringen föreskriver följande.
Inledande bestämmelser
1 § Denna förordning innehåller bestämmelser om statsbidrag till företag 
som utför patienttransporter med ambulansflyg på uppdrag av hälso- och 
sjukvården. 
Med ambulansflyg avses ett flygplan som är utrustat för ambulanstransport av patienter i behov av avancerad hälso- och sjukvård.
Förordningen är meddelad med stöd av 8 kap. 7 § regeringsformen. 
Syftet med statsbidraget
2 § Syftet med statsbidraget är att säkerställa att hälso- och sjukvården har 
tillräcklig tillgång till ambulansflygtransporter dygnet runt under utbrott av 
sjukdomen covid-19.
Förutsättningar för statsbidrag
3 § Statsbidrag får lämnas i mån av tillgång på medel. 
4 § Statsbidrag får lämnas till företag som utför patienttransporter med 
ambulansflyg på uppdrag av hälso- och sjukvården. 
Statsbidrag får endast lämnas om företaget har erbjudit hälso- och sjukvården patienttransporter med ambulansflyg sedan den 1 januari 2020. 
Statsbidragets storlek
5 § Statsbidrag får lämnas för uteblivna intäkter och skäliga merkostnader 
som har uppstått i företagets ambulansflygverksamhet under tiden från och 
med den 1 juni 2020 till och med den 15 september 2020 till följd av utbrott 
av sjukdomen covid-19. Statsbidrag lämnas dock inte för uteblivna intäkter 
eller merkostnader som redan har ersatts på annat vis med anledning av 
utbrott av sjukdomen covid-19.
Statsbidraget och övriga intäkter i företagets ambulansflygverksamhet får 
tillsammans inte överstiga kostnaderna för att erbjuda hälso- och sjukvården
patienttransporter med ambulansflyg under den period som bidraget avser.

Handläggningen av ansökningar SFS 2020:580
6 § Socialstyrelsen prövar frågor om statsbidrag enligt denna förordning.
7 § En ansökan om statsbidrag ska vara skriftlig och ha kommit in till 
Socialstyrelsen senast den 30 september 2020. Uppgifterna i ansökan ska 
lämnas på heder och samvete.
8 § Ansökan ska innehålla uppgift om det belopp som söks och de 
uppgifter i övrigt som Socialstyrelsen behöver för att kunna pröva ansökan.
Om sökanden inte lämnar de uppgifter som Socialstyrelsen behöver för 
att kunna pröva ansökan, ska sökanden ges tillfälle att inom en viss tid 
komplettera ansökan. Om sökanden inte följer en uppmaning att komplettera 
ansökan, får Socialstyrelsen pröva ansökan i befintligt skick. 
9 § Vid fördelningen av statsbidrag får Socialstyrelsen prioritera mellan 
inkomna ansökningar och ge företräde till de företag som bedöms ha bäst 
förutsättningar att säkerställa att hälso- och sjukvården har tillräcklig 
tillgång till ambulansflygtransporter dygnet runt under utbrott av sjukdomen 
covid-19. 
10 § I ett beslut om att bevilja statsbidrag ska det anges
1. vilken period som statsbidraget avser, hur bidraget har beräknats och
vilka uteblivna intäkter och merkostnader som ligger till grund för bidraget,
2. skälen för den prioritering som gjorts enligt 9 §, och
3. vad som gäller i fråga om hinder mot utbetalning enligt 12 § samt återbetalning och återkrav enligt 13–15 §§.
Redovisning
11 § Socialstyrelsen ska senast den 1 mars 2021 lämna en samlad redovisning till regeringen av bidragsbeslut enligt förordningen. Av redovisningen 
ska det framgå 
1. vilka företag som har fått bidrag,
2. hur många ansökningar om bidrag som har avslagits, och
3. vilka förändringar som har skett i hälso- och sjukvårdens tillgång till
ambulansflygtransporter till följd av utbetalningen av statsbidrag.
Hinder mot utbetalning
12 § Socialstyrelsen får besluta att ett beviljat statsbidrag helt eller delvis 
inte ska betalas ut om det finns grund för återbetalning enligt 13 §. 
Återbetalning och återkrav
13 § En bidragsmottagare är återbetalningsskyldig om
1. mottagaren genom att lämna oriktiga uppgifter eller på annat sätt har
förorsakat att bidrag har lämnats felaktigt eller med för högt belopp, eller
2. bidraget av något annat skäl har lämnats felaktigt eller med för högt
belopp och mottagaren borde ha insett detta. 
14 § Socialstyrelsen ska besluta att helt eller delvis kräva tillbaka statsbidraget, om mottagaren är återbetalningsskyldig enligt 13 §. 
Om det finns särskilda skäl för det, får Socialstyrelsen besluta att helt eller 
delvis avstå från ett återkrav.
15 § På statsbidrag som krävs tillbaka ska ränta tas ut från och med den SFS 2020:580
dag som infaller en månad efter det att beslut om återkrav har fattats och 
efter en räntesats som vid varje tidpunkt överstiger statens utlåningsränta 
med två procentenheter. 
Om det finns särskilda skäl för det, får Socialstyrelsen besluta att helt eller 
delvis avstå från krav på ränta.
Överklagande
16 § I 40 § förvaltningslagen (2017:900) finns bestämmelser om överklagande till allmän förvaltningsdomstol. 
Bemyndiganden
17 § Socialstyrelsen får meddela 
1. ytterligare föreskrifter om hur statsbidragets storlek ska beräknas, och
2. föreskrifter om verkställigheten av denna förordning.
1. Denna förordning träder i kraft den 1 juli 2020.
2. Förordningen upphör att gälla vid utgången av den 15 november 2020.
3. Den upphävda förordningen gäller dock fortfarande för beslut om statsbidrag som har meddelats före den 16 november 2020. 
På regeringens vägnar
LENA HALLENGREN
Lars Hedengran
(Socialdepartementet)