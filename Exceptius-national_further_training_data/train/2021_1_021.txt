Ν. 21(Ι)/2021











ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΠΡΩΤΟ
ΝΟΜΟΘΕΣΙΑ - ΜΕΡΟΣ Ι
Αριθμός 4816
Αριθμός 4816
Τετάρτη, 17 Μαρτίου 2021
Τετάρτη, 17 Μαρτίου 2021
145
145
Ο περί της Εκμίσθωσης Οχημάτων χωρίς Οδηγό (Τροποποιητικός) Νόμος του 2021 εκδίδεται με δημοσίευση στην Επίσημη Εφημερίδα της Κυπριακής Δημοκρατίας σύμφωνα με το Άρθρο 52 του Συντάγματος.
Αριθμός 21(Ι) του 2021
ΝΟΜΟΣ ΠΟΥ ΤΡΟΠΟΠΟΙΕΙ ΤΟΥΣ ΠΕΡΙ ΤΗΣ ΕΚΜΙΣΘΩΣΗΣ ΟΧΗΜΑΤΩΝ ΧΩΡΙΣ ΟΔΗΓΟ ΝΟΜΟΥΣ ΤΟΥ 2013 ΚΑΙ 2014
Προοίμιο.
ΕΠΕΙΔΗ, η έξαρση της πανδημίας COVID-19 έχει δημιουργήσει κατάσταση έκτακτης ανάγκης στον τομέα της δημόσιας υγείας, η οποία πλήττει τους πολίτες και την κοινωνία ευρύτερα και προκαλεί κλυδωνισμούς στην παγκόσμια και εθνική οικονομία,



ΚΑΙ ΕΠΕΙΔΗ, ως αποτέλεσμα των πιο πάνω, η τουριστική βιομηχανία έχει επηρεαστεί σε πολύ μεγάλο βαθμό και οι αφίξεις τουριστών στη Δημοκρατία έχουν μειωθεί κατακόρυφα,



ΚΑΙ ΕΠΕΙΔΗ, οι εργασίες των επιχειρήσεων ενοικίασης οχημάτων χωρίς οδηγό επηρεάζονται άμεσα από τον τουρισμό, ο οποίος έχει πληγεί σημαντικά λόγω της πανδημίας, κρίνεται αναγκαία η λήψη έκτακτων μέτρων για σκοπούς στήριξης των εν λόγω επιχειρήσεων,



Για όλους τους πιο πάνω λόγους η Βουλή των Αντιπροσώπων ψηφίζει ως ακολούθως:


Συνοπτικός
τίτλος.
156(Ι) του 2013 49(Ι) του 2014.
1. Ο παρών Νόμος θα αναφέρεται ως ο περί της Εκμίσθωσης Οχημάτων χωρίς Οδηγό (Τροποποιητικός) Νόμος του 2021 και θα διαβάζεται μαζί με τους περί της Εκμίσθωσης Οχημάτων χωρίς Οδηγό Νόμους του 2013 και 2014 (που στο εξής θα αναφέρονται ως «ο βασικός νόμος») και ο βασικός νόμος και ο παρών Νόμος θα αναφέρονται μαζί ως οι περί της Εκμίσθωσης Οχημάτων χωρίς Οδηγό Νόμοι του 2013 μέχρι 2021.


Τροποποίηση του άρθρου 9
2. Η παράγραφος (ε) του εδαφίου (4) του άρθρου 9 του βασικού νόμου τροποποιείται ως ακολούθως:

του βασικού νόμου.


(α) Με την προσθήκη στο τέλος αυτής, αμέσως πριν από την επιφύλαξη, της ακόλουθης νέας επιφύλαξης ως πρώτης επιφύλαξης:


21(Ι) του 2021.
«Νοείται ότι, μέχρι την 31η Μαρτίου 2023, ο πάροχος υπηρεσιών δύναται να διατηρεί, στην επικυρωμένη κατάσταση που ισχύει κατά την ημερομηνία έναρξης της ισχύος του περί της Εκμίσθωσης Οχημάτων χωρίς Οδηγό (Τροποποιητικού) Νόμου του 2021, οχήματα ηλικίας μέχρι δεκατεσσάρων (14) ετών από την πρώτη εγγραφή τους σε οποιαδήποτε χώρα:»· και



(β) με την προσθήκη, στη δεύτερη επιφύλαξη, όπως αυτή έχει διαμορφωθεί σύμφωνα με την παράγραφο (α), αμέσως μετά τη λέξη «Νοείται» (πρώτη γραμμή), της λέξης «περαιτέρω».

147
