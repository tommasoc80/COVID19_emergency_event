BEK nr 1851 af 08/12/2020
Bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19

§ 1

I bekendtgørelse nr. 1815 af 4. december 2020 om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 foretages følgende ændringer:

1. I § 1, stk. 1, indsættes efter »stk. 2-5,«: »§ 1 a, stk. 1 og 2,«.

2. I § 1, stk. 3, 3. pkt., indsættes efter »gælder«: »i perioden til og med den 3. januar 2021«.

3. I § 1, stk. 5, 1. pkt., indsættes efter »Stk. 1-4,«: »og § 1 a, stk. 1 og 2,«.

4. I § 2, stk. 1, indsættes efter »stk. 1-4«: »eller § 1 a, stk. 1 og 2,«.

5. Efter § 1 indsættes:

»§ 1 a. § 1, stk. 1, omfatter ikke jule- og nytårsaktiviteter den 24. december 2020, 31. december 2020 og 1. januar 2021 til kl. 3, der afvikles for beboere på sociale tilbud og plejeboligbebyggelser, der er omfattet af lov om almene boliger m.v., plejeboligbebyggelser, der er omfattet af lov om boliger for ældre og personer med handicap, og friplejeboligbebyggelser, der er omfattet af lov om friplejeboliger. Det er forbudt at afholde og deltage i aktiviteter nævnt i 1. pkt., hvor der er flere end 50 beboere og frivillige til stede på samme sted samtidig, jf. dog § 1, stk. 5, § 3 og kapitel 4.

Stk. 2. § 1, stk. 1, omfatter ikke juleaktiviteter i perioden fra den 20. december 2020 til og med den 25. december 2020 for hjemløse og udsatte ensomme borgere, som arrangeres af offentlige myndigheder, foreninger, organisationer, væresteder m.v. Det er forbudt at afholde og deltage i aktiviteter nævnt i 1. pkt., hvor der er flere end 50 hjemløse, udsatte ensomme borgere samt frivillige til stede på samme sted samtidig, jf. dog § 1, stk. 5, § 3 og kapitel 4.

Stk. 3. Personer omfattet af § 3 og § 13, stk. 4, indgår ikke ved opgørelsen af tilstedeværende personer efter stk. 1 og 2.«

6. I § 3 indsættes efter »§ 1, stk. 1, 3 og 4,«: »§ 1 a, stk. 1 og 2,«.

7. I § 4, stk. 1 og 2, indsættes efter »§ 1, stk. 1-4«: », og § 1 a, stk. 1 og 2«.

8. I § 5, stk. 1, nr. 1, 1. pkt., indsættes efter »kl. 5«: », dog til kl. 9 den 1. januar 2021«.

9. I § 5, stk. 2, indsættes efter »kl. 5«: », dog til kl. 9 den 1. januar 2021,«.

10. Efter § 5 indsættes:

»§ 5 a. Fysiske og juridiske personer, herunder offentlige myndigheder, skal i perioden til og med den 3. januar 2021 udover de lokaler og lokaliteter, der er nævnt i § 5, holde følgende lokaler og lokaliteter beliggende i de kommuner, der fremgår af bilag 1, lukket for offentligheden, jf. dog stk. 2-4 og kapitel 4:

1) Serveringssteder, hvor der serveres mad, drikkevarer eller tobak til indtagelse på salgsstedet. 1. pkt. omfatter både lokaler og lokaliteter.

2) Lokaler, hvor der udøves idræts-, fritids- og foreningsaktiviteter, herunder idrætshaller, spillehaller, kasinoer, lege- og badelande, svømmehaller, træningscentre og foreningslokaler.

3) Lokaler, hvor der udøves kulturaktiviteter, herunder museer, kunsthaller, kulturhuse, teatre, spillesteder, biografer, biblioteker, aftenskoler, daghøjskoler, Folkeuniversitetet samt musik- og kulturskoler.

4) Lokaler beliggende i forlystelsesparker, omrejsende tivolier, zoologiske anlæg, akvarier og lignende.

Stk. 2. Serveringssteder må uanset stk. 1, nr. 1, holde åbent for offentligheden med henblik på at sælge mad og drikkevarer, der ikke indtages på salgsstedet (take-away), i det omfang de har tilladelse hertil i medfør af øvrig relevant lovgivning, jf. dog §§ 6 og 8.

Stk. 3. I det omfang, der i lokaler omfattet af stk. 1, nr. 2, udøves nødvendig genoptræning af personer, kan lokalet holdes åbent for disse personer, jf. dog § 8.

Stk. 4. Biblioteker må uanset stk. 1, nr. 3, holde åbent for offentligheden med henblik på udlån og aflevering af bøger og andre materialer til forsknings- og undervisningsbrug, jf. dog § 8.«

11. I § 6 indsættes efter »kl. 5«: », dog til kl. 9 den 1. januar 2021,«.

12. I § 11, stk. 1, 1. pkt., ændres »§§ 1 og 2« til: »§§ 1, 1 a og 2«.

13. I § 13, stk. 2, ændres »§§ 1, 2, og 5« til: »§§ 1, 1 a, 2, 5 og 5 a«.

14. I § 17, stk. 1, nr. 1, ændres »§ 1, stk. 1, 2, 3 eller 4, § 5, stk. 1« til: »§ 1, stk. 1, 2, 3 eller 4, § 1 a, stk. 1 eller 2, § 5, stk. 1, § 5 a, stk. 1«.

15. I § 18, stk. 2, ændres »2. januar 2021« til: »1. marts 2021«.

16. Bilag 1 affattes som bilag 1 til denne bekendtgørelse.

§ 2

Bekendtgørelsen træder i kraft den 9. december 2020.

Sundheds- og Ældreministeriet, den 8. december 2020

Magnus Heunicke

/ Helene Tejsner

Bilag 1

»Bilag 1

Kommuner omfattet af bilag 1

 
Aarhus

Albertslund

Allerød

Ballerup

Brøndby

Dragør

Egedal

Faxe

Fredensborg

Frederiksberg

Frederikssund

Furesø

Gentofte

Gladsaxe

Glostrup

Greve

Gribskov

Halsnæs

Helsingør

Herlev

Hillerød

Hvidovre

Høje-Taastrup

Hørsholm

Ishøj

København

Køge

Lejre

Lyngby-Taarbæk

Odense

Roskilde

Rudersdal

Rødovre

Slagelse

Solrød

Tårnby

Vallensbæk

Vordingborg«