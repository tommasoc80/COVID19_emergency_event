


VALSTYBINĖS MAISTO IR VETERINARIJOS TARNYBOS
DIREKTORIUS

ĮSAKYMAS 
DĖL KORONAVIRUSO INFEKCIJOS (COVID-19 LIGOS) PREVENCIJOS PRIEMONIŲ TAIKYMO IR INFORMACIJOS TEIKIMO

2020 m. lapkričio 6 d. Nr. B1-850
Vilnius


Vadovaudamasis Lietuvos Respublikos veterinarijos įstatymo 6 straipsnio 3 dalimi, atsižvelgdamas į Danijos vyriausiojo veterinarijos pareigūno 2020-11-05 pateiktą informaciją apie Danijos kailinių gyvūnų (audinių) laikymo vietose nustatytus COVID-19 ligos atvejus ir siekdamas užkirsti kelią COVID-19 ligos sukėlėjo plitimui ir patekimui į Lietuvos kailinių gyvūnų (audinių) laikymo vietas,
n u r o d a u kailinių gyvūnų (audinių) laikytojams:
1. Pastebėjus, kad laikomoms audinėms pasireiškė karščiavimas, kvėpavimo ar virškinimo sistemos organų veiklos sutrikimai ar padidėjo audinių gaištamumas, nedelsiant apie tai informuoti Valstybinės maisto ir veterinarijos tarnybos teritorinio padalinio pareigūnus ir privatų veterinarijos gydytoją, teikiantį kailinių gyvūnų (audinių) laikytojams veterinarijos paslaugas;
2. Kailinių gyvūnų (audinių) laikymo vietoje dirbantiems asmenims patvirtinus COVID-19 ligą, nedelsiant apie tai informuoti Valstybinės maisto ir veterinarijos tarnybos teritorinio padalinio pareigūnus.


Direktorius	Darius Remeika
