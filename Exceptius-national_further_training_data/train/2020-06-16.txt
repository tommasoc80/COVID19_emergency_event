BEK nr 907 af 16/06/2020
Bekendtgørelse om ændring af bekendtgørelse om begrænsning af rettigheder på sundheds- og ældreområdet i forbindelse med håndtering af Coronavirussygdom 2019 (COVID-19)

§ 1

I bekendtgørelse nr. 364 af 4. april 2020 om begrænsning af rettigheder på sundheds- og ældreområdet i forbindelse med håndtering af Coronavirussygdom 2019 (COVID-19) foretages følgende ændringer:

1. Overskriften til kapitel 3 affattes således:

»Kapitel 3

Fravigelse af regler om forretningsorden for Det Psykiatriske Patientklagenævn«.

2. §§ 5-8 ophæves.

3. § 9, stk. 1, affattes således:

»Møderne i Det Psykiatriske Patientklagenævn skal afholdes som videomøder. Møderne kan dog afholdes som telemøder, såfremt den afdeling, hvor patienten er eller har været indlagt i forbindelse med det tvangsindgreb, der klages over, ikke har det tekniske udstyr til at afholde videomøder.«

4. I § 22, stk. 3, ændres »jf. dog stk. 4« til: »jf. dog stk. 4 og 5«.

5. I § 22 indsættes som stk. 5:

»Stk. 5. § 9 ophæves den 1. september 2020.«

§ 2

Stk. 1. Bekendtgørelsen træder i kraft den 19. juni 2020, jf. dog stk. 2.

Stk. 2. § 1, nr. 3, træder i kraft den 22. juni 2020.

Sundheds- og Ældreministeriet, den 16. juni 2020

Magnus Heunicke