



LIETUVOS RESPUBLIKOS SUSISIEKIMO MINISTRAS

ĮSAKYMAS
DĖL VALSTYBINĖS IR VIETINĖS REIKŠMĖS KELIŲ OBJEKTŲ, FINANSUOJAMŲ IŠ EKONOMIKOS SKATINIMO IR KORONAVIRUSO (COVID-19) PLITIMO SUKELTŲ PASEKMIŲ MAŽINIMO PRIEMONIŲ PLANO LĖŠŲ, ATRANKOS KOMISIJOS SUDARYMO

2020 m. balandžio 28 d. Nr. 3-248
Vilnius


Vadovaudamasis Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų valstybinės ir vietinės reikšmės kelių rekonstrukcijos, taisymo (remonto) darbams paskirstymo ir naudojimo tvarkos aprašo, patvirtinto Lietuvos Respublikos Vyriausybės 2020 m. balandžio 22 d. nutarimu Nr. 422 „Dėl Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų valstybinės ir vietinės reikšmės kelių rekonstrukcijos, taisymo (remonto) darbams paskirstymo ir naudojimo tvarkos aprašo patvirtinimo“, 19 punktu:
1.	S u d a r a u  Valstybinės ir vietinės reikšmės kelių objektų, finansuojamų iš Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų, atrankos komisiją (toliau – komisija):
Virgaudas Puodžiukas – susisiekimo viceministras (komisijos pirmininkas);
Alminas Mačiulis – Vyriausybės kanclerio pavaduotojas (komisijos pirmininko pavaduotojas);
Jaroslav Kaminski – susisiekimo ministro patarėjas;
Giedrius Lingis – Lietuvos savivaldybių asociacijos patarėjas;
Sergėjus Volkovas – Lietuvos Respublikos susisiekimo ministerijos Kelių ir oro transporto politikos grupės vyresnysis patarėjas. 
2.	P a v e d u  komisijos pirmininkui per 3 darbo dienas nuo šio įsakymo įsigaliojimo parengti komisijos nuostatų projektą ir pateikti susisiekimo ministrui pasirašyti. 



Susisiekimo ministras		Jaroslav Narkevič
