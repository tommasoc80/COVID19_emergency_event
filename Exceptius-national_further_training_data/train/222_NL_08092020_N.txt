Regeling van de Minister van Binnenlandse Zaken en Koninkrijksrelaties van 4 september 2020, tot wijziging van de Kiesregeling in verband met de verkiezing bedoeld in artikel 3 van de Wet herstel voorzieningen Sint Eustatius en verkiezingen op grond van artikel 52 van de Wet algemene regels herindeling
De Minister van Binnenlandse Zaken en Koninkrijksrelaties,

Gelet op de artikelen J 7, L 11, tweede lid, en Ya 13 van de Kieswet;

Besluit:

ARTIKEL I
Bijlage 1 bij artikel 1 van de Kiesregeling wordt als volgt gewijzigd:

1. Het model J 7, onder 1, wordt vervangen door het model dat is opgenomen in onderdeel A van de bijlage bij deze regeling.

2. Het model J 7, onder 8, wordt vervangen door het model dat is opgenomen in onderdeel B van de bijlage bij deze regeling.

3. Het model L 11, onder 1, wordt vervangen door het model dat is opgenomen in onderdeel C van de bijlage bij deze regeling.

4. Het model L 11, onder 6, wordt vervangen door het model dat is opgenomen in onderdeel D van de bijlage bij deze regeling.

5. Model W 1-3 wordt als volgt gewijzigd:

a.In Tekstblok 4a wordt de volzin ‘Wegens lijstuitputting komt volgens artikel W 1 van de Kieswet <naam> te <woonplaats zoals vermeld op kandidatenlijst> thans in aanmerking voor benoeming.’ vervangen door ‘Volgens artikel W 1 van de Kieswet komt <naam> te <woonplaats zoals vermeld op kandidatenlijst> thans in aanmerking voor de benoeming.’

b.In Tekstblok 4c wordt de volzin ‘Dat hiermee de lijst/het stel gelijkluidende lijsten is uitgeput en dat ook overigens geen kandidaat meer voor benoeming in aanmerking komt binnen de lijstengroep en dat hiermee de plaats wordt toegekend aan een andere lijst.’ vervangen door ‘Dat hiermee de lijst/het stel gelijkluidende lijsten is uitgeput. Ook overigens komt geen kandidaat binnen de lijstengroep meer voor benoeming in aanmerking. Daarom wordt hiermee de plaats toegekend aan een andere lijst.’

ARTIKEL II
Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst.

Deze regeling zal met de toelichting in de Staatscourant worden geplaatst.

De Minister van Binnenlandse Zaken en Koninkrijksrelaties,
K.H. Ollongren

BIJLAGE BIJ ARTIKEL I VAN DE MINISTER VAN BINNENLANDSE ZAKEN EN KONINKRIJKSRELATIES VAN 4 SEPTEMBER 2020, TOT WIJZIGING VAN DE KIESREGELING IN VERBAND MET DE VERKIEZING BEDOELD IN ARTIKEL 3 VAN DE WET HERSTEL VOORZIENINGEN SINT EUSTATIUS EN VERKIEZINGEN OP GROND VAN ARTIKEL 52 VAN DE WET ALGEMENE REGELS HERINDELINGA
1.Het model voor de stempas voor een verkiezing als bedoeld in artikel 52 van de Wet algemene regels herindeling luidt als volgt:



B
8.Het model voor de stempas voor de verkiezing van de leden van de eilandsraad luidt als volgt:C
1.Het model voor het schriftelijk volmachtbewijs luidt voor een verkiezing van de leden van de gemeenteraad of voor een verkiezing als bedoeld in artikel 52 van de Wet algemene regels herindeling als volgt:



D
6.Het model voor het schriftelijk volmachtbewijs voor de verkiezing van de leden van de eilandsraad luidt als volgt:

TOELICHTING
Met deze regeling is de bijlage bij artikel 1 van de Kiesregeling op onderdelen gewijzigd. De wijzigingen voorzien in de vaststelling en aanpassing van enkele modellen in verband met de verkiezing van de leden van de eilandsraad in Sint-Eustatius (Stb. 2020, 268) en de later dit najaar te houden herindelingsverkiezingen. Het betreft de modellen voor de stempas en het schriftelijk volmachtbewijs. De voornaamste aanpassingen voorzien erin dat in de teksten op deze documenten rekening wordt gehouden met mogelijke (tijdelijke) wetgeving in verband met de gevolgen van COVID-19 voor de komende verkiezingen. Daartoe is op de voorzijde van de stempassen het tekstblok ‘Waar kunt u stemmen?’ verwijderd en is op de voorzijde van de volmachtbewijzen het blok ‘Waar kunt u stemmen?’ aangepast. Tot slot wordt in Model W 1-3 een onjuistheid in de formulering van Tekstblok 4a hersteld en Tekstblok 4c eenvoudiger geformuleerd.

De Minister van Binnenlandse Zaken en Koninkrijksrelaties,
K.H. Ollongren