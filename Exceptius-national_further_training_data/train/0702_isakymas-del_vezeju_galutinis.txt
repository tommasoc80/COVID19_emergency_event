

VIEŠOSIOS ĮSTAIGOS TRANSPORTO KOMPETENCIJŲ AGENTŪROS
direktorius

ĮSAKYMAS
DĖL VIEŠOSIOS ĮSTAIGOS TRANSPORTO KOMPETENCIJŲ AGENTŪROS 2020 M. KOVO 20 D. ĮSAKYMO NR. 2-65 „DĖL LIETUVOS RESPUBLIKOS ORO VEŽĖJŲ VEIKSMŲ STABDANT COVID-19 (KORONAVIRUSINĖS INFEKCIJOS) PLITIMĄ“ PAKEITIMO

2020 m. liepos 3 d. Nr. 2-179
Vilnius


P a k e i č i u Viešosios įstaigos Transporto kompetencijų agentūros 2020 m. kovo 20 d. įsakymą Nr. 2-65 „Dėl Lietuvos Respublikos oro vežėjų veiksmų stabdant COVID-19 (koronavirusinės infekcijos) plitimą“ ir išdėstau jį nauja redakcija:

„VIEŠOSIOS ĮSTAIGOS TRANSPORTO KOMPETENCIJŲ AGENTŪROS
direktorius

ĮSAKYMAS
DĖL LIETUVOS RESPUBLIKOS ORO VEŽĖJŲ VEIKSMŲ STABDANT COVID-19 (KORONAVIRUSINĖS INFEKCIJOS) PLITIMĄ


Vadovaudamasi Lietuvos Respublikos aviacijos įstatymo 6 straipsnio 3 dalies 3 punktu, atsižvelgdama į 2012 m. spalio 5 d. Komisijos reglamentą (ES) Nr. 965/2012 kuriuo pagal Europos Parlamento ir Tarybos reglamentą (EB) Nr. 2016/2008 nustatomi su orlaivių naudojimu skrydžiams susiję techniniai reikalavimai ir administracinės procedūros, su paskutiniais pakeitimais, padarytais 2019 m. rugpjūčio 1 d. Komisijos įgyvendinimo reglamentu (ES) Nr. 2019/1387, 2018 m. liepos 4 d. Europos Parlamento ir Tarybos reglamentą (ES) 2018/1139 dėl bendrųjų civilinės aviacijos taisyklių, ir kuriuo įsteigiama Europos Sąjungos aviacijos saugos agentūra, iš dalies keičiami Europos Parlamento ir Tarybos reglamentai (EB) Nr. 2111/2005, (EB) Nr. 1008/2008, (ES) Nr. 996/2010, (ES) Nr. 376/2014 ir direktyvos 2014/30/ES ir 2014/53/ES bei panaikinami Europos Parlamento ir Tarybos reglamentai (EB) Nr. 552/2004 ir (EB) Nr. 216/2008 bei Tarybos reglamentas (EEB) Nr. 3922/91, Europos aviacijos saugos agentūros 2020 m. birželio 25 d. saugos direktyvą SD Nr. 2020-03 (toliau – SD 2020-03) ir siekiant imtis priemonių, padedančių stabdyti COVID-19 (koronavirusinės infekcijos) plitimą: 
N u s t a t a u, kad:
1.	 keleivinius komercinius skrydžius vykdantys Lietuvos Respublikos oro vežėjai privalo valyti ir pilnai dezinfekuoti lėktuvus laikydamiesi SD 2020-03 (https://ad.easa.europa.eu/ad/SD-2020-03) nurodytų sąlygų; 
2.	įtarus arba paaiškėjus, kad Lietuvos Respublikos oro vežėjo lėktuve buvusiam keleiviui pasireiškė COVID-19 būdingi simptomai (pvz., karščiavimas, sloga, kosulys, pasunkėjęs kvėpavimas), toks lėktuvas gali būti naudojamas keleiviniams komerciniams skrydžiams tik jį išvalius ir dezinfekavus naudojant medžiagas, nurodytas SD 2020-03 1 pastaboje  (angl. Note 1).“



Direktorė				Goda Bražytė-Balčiūnė
