LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. KOVO 10 D. SPRENDIMO NR. V-328 „DĖL COVID-19 LIGOS (KORONAVIRUSO INFEKCIJOS) ATVEJO APIBRĖŽIMO ATNAUJINIMO“ PAKEITIMO

2020 m. gegužės  29  d. Nr. V-1338
Vilnius

1. P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. kovo 10 d. sprendimą Nr. V-328 „Dėl COVID-19 ligos (koronaviruso infekcijos) atvejo apibrėžimo atnaujinimo“ ir išdėstau 1 punktą taip:
„1. Pakeisti COVID-19 ligos (koronaviruso infekcijos) atvejo apibrėžimą:
Įtariamas atvejis  
1) Asmuo su ūmia kvėpavimo takų infekcija (staigiai prasidėjęs bent vienas iš šių simptomų: karščiavimas, kosulys, apsunkintas kvėpavimas)
IR
14 dienų laikotarpiu iki simptomų pradžios keliavo ar gyveno teritorijose, įtrauktose į Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo patvirtintą Covid-19 ligos (koronaviruso infekcijos) paveiktų šalių sąrašą 
ARBA
2) Asmuo su ūmios kvėpavimo takų infekcijos simptomais IR buvęs artimame sąlytyje su patvirtintu ar tikėtinu COVID-19 ligos (koronaviruso infekcijos) atveju 14 dienų laikotarpiu iki simptomų pradžios
ARBA
3) Asmuo su sunkia ūmia kvėpavimo takų infekcija (karščiavimas ir bent vienas kvėpavimo takų ligos simptomų – kosulys, apsunkintas kvėpavimas)
IR kuriam būtina hospitalizacija 
IR nėra nustatyta kitos etiologinės priežasties, kuri paaiškintų šiuos simptomus.
Tikėtinas atvejis
Tikėtinas atvejis: įtariamas atvejis, kurio tyrimas dėl 2019-nCoV yra neaiškus arba kuriam tyrimo buvo neįmanoma atlikti dėl tam tikrų priežasčių.
Patvirtintas atvejis
Asmuo, kuriam laboratorijoje patvirtinta COVID-19 liga (koronaviruso infekcija), nepriklausomai nuo klinikos ir simptomų.“
2. N u s t a t a u, kad šis sprendimas įsigalioja nuo 2020 m. birželio 1 d.



Sveikatos apsaugos ministras – valstybės lygio
ekstremaliosios situacijos valstybės operacijų vadovas 				Aurelijus Veryga
