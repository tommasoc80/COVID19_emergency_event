LIETUVOS RESPUBLIKOS SVEIKATOS APSAUGOS MINISTRAS
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO,
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. GRUODŽIO 4 D. SPRENDIMO NR. V-2819 „DĖL PASIRENGIMO VAKCINACIJAI COVID-19 LIGOS (KORONAVIRUSO INFEKCIJOS) VAKCINA“ PAKEITIMO

2021 m. balandžio 9  d. Nr. V-751
Vilnius

Pakeičiu Lietuvos Respublikos sveikatos apsaugos ministro, valstybės lygio ekstremaliosios situacijos valstybės operacijų vadovo 2020 m. gruodžio 4 d. Nr. sprendimą V-2819 „Dėl pasirengimo vakcinacijai COVID-19 ligos (koronaviruso infekcijos) vakcina“ ir jį išdėstau nauja redakcija:

„LIETUVOS RESPUBLIKOS SVEIKATOS APSAUGOS MINISTRAS
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL PASIRENGIMO SKIEPIJIMUI COVID-19 LIGOS (KORONAVIRUSO INFEKCIJOS) VAKCINA“ PAKEITIMO

Vadovaudamasis Lietuvos Respublikos civilinės saugos įstatymo 14 straipsnio 9 punktu, 15 straipsnio 2 dalies 4 punktu, Lietuvos Respublikos žmonių užkrečiamųjų ligų profilaktikos ir kontrolės įstatymo 11 straipsniu, 22 straipsnio 2 dalimi ir 26 straipsniu, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Vyriausybės 2020 m. lapkričio 4 d. nutarimu Nr. 1226 „Dėl karantino Lietuvos Respublikos teritorijoje paskelbimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“ ir siekdamas užtikrinti tinkamą skiepijimo COVID-19 ligos (koronaviruso infekcijos) vakcina organizavimą, nusprendžiu:
Pavesti savivaldybių administracijų direktoriams:
1. Paskirti savivaldybės skiepijimo COVID-19 ligos (koronaviruso infekcijos) vakcina koordinatorių ir jam pavesti vykdyti Gyventojų skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina organizavimo tvarkos apraše, patvirtintame Lietuvos Respublikos sveikatos apsaugos ministro 2020 m. gruodžio 23 d. įsakymu Nr. V-2997 „Dėl Gyventojų skiepijimo valstybės biudžeto lėšomis įsigyjama COVID-19 ligos (koronaviruso infekcijos) vakcina organizavimo tvarkos aprašo patvirtinimo“, nustatytas funkcijas.
2. Paskirti vieną (ar kelias) savivaldybės (ar kelių savivaldybių) teritorijoje skiepijimą COVID-19 ligos (koronaviruso infekcijos) vakcina organizuojančią asmens sveikatos priežiūros įstaigą.
3. Šio sprendimo 1 ir 2 punktuose nurodytus sprendimus paskelbti Teisės aktų registre.“



Sveikatos apsaugos ministras, valstybės lygio
ekstremaliosios situacijos valstybės operacijų vadovas		      Arūnas Dulkys
