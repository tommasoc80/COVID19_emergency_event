

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS 
SVEIKATOS APSAUGOS MINISTRO 2020 M. KOVO 16 D. ĮSAKYMO NR. V-390 „DĖL TEPINĖLIŲ IŠ PACIENTO NOSIARYKLĖS IR RYKLĖS PAĖMIMO MOBILIUOSE PUNKTUOSE COVID-19 LIGOS (KORONAVIRUSO INFEKCIJOS) LABORATORINIAMS TYRIMAMS ATLIKTI ORGANIZAVIMO TVARKOS APRAŠO PATVIRTINIMO“ PAKEITIMO

2020 m. kovo 23 d. Nr. V-493 
Vilnius


P a k e i č i u Tepinėlių iš paciento nosiaryklės ir ryklės paėmimo mobiliuose punktuose COVID-19 ligos (koronaviruso infekcijos) laboratoriniams tyrimams atlikti organizavimo tvarkos aprašą, patvirtintą Lietuvos Respublikos sveikatos apsaugos ministro 2020 m. kovo 16 d. įsakymu Nr. V-390 „Dėl Tepinėlių iš paciento nosiaryklės ir ryklės paėmimo mobiliuose punktuose COVID-19 ligos (koronaviruso infekcijos) laboratoriniams tyrimams atlikti organizavimo tvarkos aprašo patvirtinimo“:
1. Pakeičiu  15.1 papunktį ir jį išdėstau taip:
„15.1. pacientas, pasireiškus ūmiai kvėpavimo takų infekcijai būdingiems ligos simptomams (staiga prasidėjus bent vienam iš šių simptomų: karščiavimui, kosuliui ar pasunkėjusiam kvėpavimui), jeigu jis 14 dienų laikotarpiu iki simptomų pradžios keliavo bet kurioje užsienio šalyje ar turėjo sąlytį su asmeniu, atitinkančiu patvirtinto ar tikėtino COVID-19 ligos (koronaviruso infekcijos) atvejo kriterijus, skambina į Karštąją liniją trumpuoju telefono numeriu 1808. Siekiant užtikrinti Aprašo 15.3 papunkčio įgyvendinimą, pokalbis įrašomas. Pacientas konsultuojamas pagal specialų struktūrizuotą skaitmeninį algoritmą, pritaikytą priimti ir apdoroti iškvietimus, nustatyti reikiamą pagalbos lygį ir rekomendacijas;“.
2. Pakeičiu 15.3 papunktį ir jį išdėstau taip:
„15.3. įvertinęs paciento pateiktą pirminę informaciją ir nusprendęs, kad pacientą reikia ištirti, Karštosios linijos konsultantas surenka šią informaciją: paciento vardą, pavardę, savivaldybę, iš kurios skambina pacientas, asmens kodą, mobiliojo telefono numerį, ar pacientas gali asmenine transporto priemone atvykti pats ar būti atvežtas kito asmens į mobilų punktą. Karštosios linijos konsultantas supažindina pacientą su Asmenų, kuriems patvirtinta COVID-19 liga (koronaviruso infekcija), asmenų, įtariamų, kad serga COVID-19 liga (koronaviruso infekcija), ar turėjusių sąlytį su sergančiuoju COVID-19 liga (koronaviruso infekcija), sutikimo būti izoliuotiems namuose ar kitoje gyvenamojoje vietoje turiniu (toliau – Sutikimas) ir gauna paciento sutikimą izoliuotis namuose ar kitoje gyvenamojoje vietoje;“. 
3. Pakeičiu 15.6 papunktį ir jį išdėstau taip:
„15.6. mobilaus punkto koordinatorius susisiekia su pacientu jo nurodytu telefonu ir nurodo laiką ir adresą, kuriuo pacientas turi atvykti. Pacientui nurodoma, atvykus į mobilų punktą, nelipti iš automobilio ir neatidaryti lango, kol nebus nurodyta kitaip, instruktuojama, kaip bus vykdoma  tepinėlio paėmimo procedūra. Taip pat nurodoma vykstant į mobilų punktą pasiimti:“.
4. Pakeičiu 15.18.1 papunktį ir jį išdėstau taip:
„15.18.1. Laboratorija teikia tyrimų atsakymus į ESPB IS (formą E200-a). Mobilaus punkto koordinatoriai Apraše nustatytoms užduotims vykdyti tyrimų atsakymų duomenis gauna iš ESPBI IS. Laboratorija, neturėdama galimybės pateikti tyrimo atsakymo (forma E200-a) į ESPBI IS, privalo apie ėminių rezultatus informuoti ėminius atsiuntusį mobilaus punkto koordinatorių.“
5. Pakeičiu 15.18.2 papunktį ir jį išdėstau taip:
„15.18.2. Mobilaus punkto koordinatorius, gavęs  ėminių tyrimo rezultatus, apie juos informuoja pacientą jo nurodytu telefonu ne vėliau kaip per 24 val. ir“.



Sveikatos apsaugos ministras			Aurelijus Veryga
