BEK nr 365 af 04/04/2020
Bekendtgørelse om særlig forlængelse af kørekort med kørelærergodkendelse og legitimationskort til personer, der regulerer færdslen i forbindelse med gennemførelse af særtransport til sikring af forsyningen af varer i forbindelse med håndtering af Coronavirussygdom 2019 (COVID-19)

I medfør af § 12 f i lov om foranstaltninger mod smitsomme og andre overførbare sygdomme, jf. lovbekendtgørelse nr. 1026 af 1. oktober 2019, som ændret ved lov nr. 208 af 17. marts 2020, og efter forhandling med transportministeren, fastsættes:

§ 1. Er det anført på et kørekort, udstedt i medfør af bekendtgørelse om kørekort, at indehaveren er godkendt til at drive virksomhed som kørelærer, og udløber gyldighedstiden på denne godkendelse i perioden 1. marts til 30. april 2020, forlænges gyldighedstiden for denne godkendelse til den 31. august 2020.

§ 2. Udløber gyldighedstiden for et legitimationskort, udstedt i medfør af bekendtgørelse om visse personers adgang til regulering af færdslen i forbindelse med særtransporter, i perioden 1. marts til 30. april 2020, forlænges gyldighedstiden til den 31. august 2020.

§ 3. Bekendtgørelsen træder i kraft ved bekendtgørelse i Lovtidende.

Stk. 2. Bekendtgørelsen ophæves den 31. august 2020.

Sundheds- og Ældreministeriet, den 4. april 2020

Magnus Heunicke