Wij Willem-Alexander, bij de gratie Gods, Koning der Nederlanden,
Prins van Oranje-Nassau, enz. enz. enz.
Allen, die deze zullen zien of horen lezen, saluut! doen te weten:
Alzo Wij in overweging genomen hebben, dat het wenselijk is de
geldingsduur van de voorzieningen die in de artikelen 33 en 34 van de
Tijdelijke wet COVID-19 Justitie en Veiligheid zijn getroffen, te verlengen;
Zo is het, dat Wij, de Afdeling advisering van de Raad van State
gehoord, en met gemeen overleg der Staten-Generaal, hebben goedgevonden en verstaan, gelijk Wij goedvinden en verstaan bij deze:
ARTIKEL I
Artikel 35 van de Tijdelijke wet COVID-19 Justitie en Veiligheid wordt als
volgt gewijzigd:
a. Het zesde lid komt te luiden:
6. In afwijking van het derde lid:
a. vervallen de artikelen 15 en 22 met ingang van 1 september 2023;
b. vervallen de artikelen 33 en 34 met ingang van de eerste dag van de
derde kalendermaand na inwerkingtreding van de Wet tot wijziging van de
Tijdelijke wet COVID-19 Justitie en Veiligheid in verband met het
verlengen van de geldingsduur van de voorzieningen in de artikelen 33 en
34. Het tijdstip waarop deze artikelen vervallen kan bij koninklijk besluit
worden bepaald op een ander tijdstip, met dien verstande dat dit tijdstip
steeds ten hoogste twee maanden na het tijdstip ligt waarop deze
artikelen zouden vervallen. Het vierde lid is van overeenkomstige
toepassing op dit koninklijk besluit.
b. Het zevende lid vervalt.
ARTIKEL II
Deze wet treedt in werking op een bij koninklijk besluit te bepalen
tijdstip.

Lasten en bevelen dat deze in het Staatsblad zal worden geplaatst en
dat alle ministeries, autoriteiten, colleges en ambtenaren die zulks
aangaat, aan de nauwkeurige uitvoering de hand zullen houden.
Gegeven te â€™s-Gravenhage, 14 oktober 2020
Willem-Alexander
De Minister van Justitie en Veiligheid,
F.B.J. Grapperhaus
Uitgegeven de derde november 2020
De Minister van Justitie en Veiligheid,
F.B.J. Grapperhaus