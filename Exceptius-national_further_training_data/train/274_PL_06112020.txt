DZIENNIK USTAW
RZECZYPOSPOLITEJ POLSKIEJ
Warszawa, dnia 10 listopada 2020 r.
Poz. 1982
ROZPORZĄDZENIE RADY MINISTRÓW z dnia 6 listopada 2020 r.
w sprawie zakazów w ruchu lotniczym
Na podstawie art. 119 ust. 2 ustawy z dnia 3 lipca 2002 r. – Prawo lotnicze (Dz. U. z 2020 r. poz. 1970) zarządza się, co następuje:
§ 1. 1. Wprowadza się zakaz wykonywania, na lotniskach wpisanych do rejestru lotnisk cywilnych i lądowiskach wpisanych do ewidencji lądowisk, lądowania przewożących pasażerów cywilnych statków powietrznych wykonujących loty międzynarodowe z lotnisk położonych na terytorium: 1) Bośni i Hercegowiny; 2) Czarnogóry; 3) Gruzji; 4) Jordańskiego Królestwa Haszymidzkiego; 5) Republiki Argentyńskiej; 6) Republiki Armenii; 7) Republiki Kostaryki; 8) Republiki Libańskiej; 9) Republiki Macedonii Północnej; 10) Stanów Zjednoczonych Ameryki, z wyjątkiem lotnisk położonych na terytorium stanów Illinois i Nowy Jork.
2. Zakazu, o którym mowa w ust. 1, nie stosuje się do statków powietrznych wykonujących loty międzynarodowe: 1) na zlecenie Prezesa Rady Ministrów; 2) za zgodą Prezesa Urzędu Lotnictwa Cywilnego; 3) o których mowa w art. 76 ust. 1 ustawy z dnia 3 lipca 2002 r. – Prawo lotnicze; 4) realizowane na potrzeby Sił Zbrojnych Rzeczypospolitej Polskiej oraz wojsk obcych w rozumieniu ustawy z dnia
23 września 1999 r. o zasadach pobytu wojsk obcych na terytorium Rzeczypospolitej Polskiej oraz zasadach ich przemieszczania się przez to terytorium (Dz. U. z 2018 r. poz. 2110) realizujących zadania na terytorium Rzeczypospolitej Polskiej; 5) wyczarterowane przed dniem wejścia w życie rozporządzenia na zlecenie organizatora turystyki lub podmiotu działającego na jego zlecenie; 6) z lotnisk położonych na terytorium państw, które notyfikowały Rzeczypospolitej Polskiej wprowadzenie rozwiązań gwarantujących, że na pokład statku powietrznego będą przyjmowani wyłącznie pasażerowie, wobec których wykonano z wynikiem negatywnym test diagnostyczny w kierunku SARS-CoV-2.

Dziennik Ustaw

– 2 –

Poz. 1982

3. Minister właściwy do spraw zagranicznych ogłasza w dzienniku urzędowym tego ministra, w drodze obwieszczenia, wykaz państw, które notyfikowały Rzeczypospolitej Polskiej wprowadzenie rozwiązań, o których mowa w ust. 2 pkt 6.
§ 2. Rozporządzenie traci moc z dniem 24 listopada 2020 r.
§ 3. Rozporządzenie wchodzi w życie z dniem 11 listopada 2020 r.

Prezes Rady Ministrów: M. Morawiecki

