

Lietuvos Respublikos Vyriausybė

nutarimas
DĖL lietuvos respublikos NAUJOJO KORONAviruso (Covid-19) SUKELTŲ PASEKMIŲ POVEIKIO lietuvos respublikos juridinių asmenų nemokumo įstatymo taikymui ĮSTATYMo PROJEKTO pateikimo
lietuvos respublikos seimui

2020 m. balandžio 8 d. Nr. 352
Vilnius


Lietuvos Respublikos Vyriausybė nutaria:
1. Pritarti Lietuvos Respublikos naujojo koronaviruso (COVID-19) sukeltų pasekmių poveikio Lietuvos Respublikos juridinių asmenų nemokumo įstatymo taikymui įstatymo projektui ir pateikti jį Lietuvos Respublikos Seimui.
2. Atsižvelgdama į tai, kad Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“ paskelbta valstybės lygio ekstremalioji situacija visoje šalyje dėl naujojo koronaviruso (COVID-19) plitimo grėsmės ir Lietuvos Respublikos Vyriausybės 2020 m. kovo 14 d. nutarimu Nr. 207 „Dėl karantino Lietuvos Respublikos teritorijoje paskelbimo“ paskelbtas trečias (visiškos parengties) civilinės saugos sistemos parengties lygis ir karantinas visoje Lietuvos Respublikos teritorijoje, o įstatymo projektas reikalingas minėtos situacijos padariniams šalinti, prašyti įstatymo projektą svarstyti ypatingos skubos tvarka.
3. Įgalioti Lietuvos Respublikos finansų ministrą Vilių Šapoką, o jam negalint dalyvauti – Lietuvos Respublikos finansų viceministrę Miglę Tuskienę atstovauti Lietuvos Respublikos Vyriausybei, svarstant nurodytą įstatymo projektą Lietuvos Respublikos Seime.



Ministras Pirmininkas	Saulius Skvernelis



Finansų ministras	Vilius Šapoka
