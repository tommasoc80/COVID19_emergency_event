Dokument podpisany przez Krzysztof Madej Data: 2020.08.18 15:53:06 CEST
DZIENNIK USTAW
RZECZYPOSPOLITEJ POLSKIEJ
Warszawa, dnia 18 sierpnia 2020 r.
Poz. 1411
ROZPORZĄDZENIE M INISTRA NAUK I I SZK O LNICTWA WYŻSZEGO 1)
z dnia 14 sierpnia 2020 r.
zmieniające rozporządzenie w sprawie studiów
Na podstawie art. 81 ustawy z dnia 20 lipca 2018 r. – Prawo o szkolnictwie wyższym i nauce (Dz. U. z 2020 r. poz. 85, 374, 695, 875 i 1086) zarządza się, co następuje:
§ 1. W rozporządzeniu Ministra Nauki i Szkolnictwa Wyższego z dnia 27 września 2018 r. w sprawie studiów (Dz. U. poz. 1861, z 2019 r. poz. 787 i 1498 oraz z 2020 r. poz. 420 i 853) wprowadza się następujące zmiany: 1) § 13 otrzymuje brzmienie:
„§ 13. Liczba punktów ECTS, jaka może być uzyskana w ramach kształcenia z wykorzystaniem metod i technik kształcenia na odległość, nie może być większa niż: 1) 50% liczby punktów ECTS, o której mowa w § 3 ust. 1 pkt 1 – w przypadku studiów o profilu praktycznym; 2) 75% liczby punktów ECTS, o której mowa w § 3 ust. 1 pkt 1 – w przypadku studiów o profilu ogólnoakade-
mickim.”; 2) w § 15:
a) w ust. 1 uchyla się pkt 4, b) po ust. 3b dodaje się ust. 3c w brzmieniu:
„3c. W przypadku prowadzenia teczki akt osobowych studenta w postaci elektronicznej zamiast dokumentów, o których mowa w ust. 1 pkt 10 i 11, przechowuje się w niej odwzorowania cyfrowe dyplomu ukończenia studiów i suplementu do dyplomu, sporządzone zgodnie z ust. 3 zdanie pierwsze i ust. 3a.”; 3) w § 18 uchyla się ust. 2; 4) w § 28 w ust. 1 wyrazy „§ 15 ust. 1 pkt 1–4, 7 i 8” zastępuje się wyrazami „§ 15 ust. 1 pkt 1–3, 7 i 8”; 5) po § 46a dodaje się § 46b w brzmieniu:
„§ 46b. W dyplomach ukończenia studiów wydawanych absolwentom studiów rozpoczętych w latach akademickich 2019/2020–2022/2023 prowadzonych na kierunku utworzonym przed dniem 1 października 2018 r., który według stanu na dzień 30 września 2019 r. został przyporządkowany do co najmniej 3 dyscyplin zawierających się w co najmniej 2 dziedzinach i do żadnej z tych dyscyplin nie przypisano ponad połowy efektów uczenia się określonych w programie tych studiów, nie wskazuje się dyscypliny wiodącej.”.
1) Minister Nauki i Szkolnictwa Wyższego kieruje działem administracji rządowej – szkolnictwo wyższe i nauka, na podstawie § 1 ust. 2 rozporządzenia Prezesa Rady Ministrów z dnia 22 kwietnia 2020 r. w sprawie szczegółowego zakresu działania Ministra Nauki i Szkolnictwa Wyższego (Dz. U. poz. 724).

Dziennik Ustaw

– 2 –

Poz. 1411

§ 2. Liczba punktów ECTS, jaka może być uzyskana w ramach kształcenia z wykorzystaniem metod i technik kształcenia na odległość, o której mowa w § 13 pkt 2 rozporządzenia zmienianego w § 1 w brzmieniu nadanym niniejszym rozporządzeniem, ma zastosowanie do kształcenia na studiach o profilu ogólnoakademickim począwszy od cyklu kształcenia rozpoczynającego się w roku akademickim 2020/2021.
§ 3. Rozporządzenie wchodzi w życie z dniem 1 października 2020 r.

Minister Nauki i Szkolnictwa Wyższego: W. Murdzek

