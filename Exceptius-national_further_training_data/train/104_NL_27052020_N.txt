Regeling van de Minister van Infrastructuur en Waterstaat, van 27 mei 2020, nr. IENW/BSK-2020/97179, tot wijziging van de Regeling tijdelijk verbod burgerlijke luchtvaart luchtruim Bonaire, Sint Eustatius en Saba in verband met het virus dat de ziekte COVID-19 veroorzaakt
De Minister van Infrastructuur en Waterstaat,

Handelende in overeenstemming met de Minister van Volksgezondheid, Welzijn en Sport

Gelet op artikel 24, van de Luchtvaartwet BES;

BESLUIT:

ARTIKEL I
De Regeling tijdelijk verbod burgerlijke luchtvaart luchtruim Bonaire, Sint Eustatius en Saba in verband met het virus dat de ziekte COVID-19 veroorzaakt, wordt als volgt gewijzigd.

A

Artikel 2, tweede lid, komt te luiden:

2.Het verbod, bedoeld in het eerste lid, geldt voor het luchtverkeer afkomstig uit de volgende landen die een hoog-risico vormen bij de verspreiding van het virus dat COVID-19 veroorzaakt:

a.de landen van de Europese Unie;

b.het Verenigd Koninkrijk;

c.Brazilië;

d.de Verenigde Staten;

e.Canada;

f.Dominicaanse Republiek;

g.Mexico;

h.Chili;

i.Ecuador;

j.Colombia.

ARTIKEL II
Deze regeling treedt in werking met ingang van woensdag 27 mei 2020, 18:00 uur plaatselijke tijd.

Deze regeling zal met toelichting in de Staatscourant worden geplaatst en van de inhoud van deze regeling zal mededeling worden gedaan in de luchtvaartpublicaties.

De Minister van Infrastructuur en Waterstaat,
C. van Nieuwenhuizen Wijbenga

TOELICHTING
De onderhavige wijzigingsregeling ziet op de wijziging van de Regeling tijdelijk verbod burgerlijke luchtvaart luchtruim Bonaire, Sint Eustatius en Saba in verband met het virus dat de ziekte COVID-19 veroorzaakt.

Met de wijziging is het vliegverbod voor passagiersvluchten vanuit diverse landen met luchthavens op Bonaire, Sint-Eustatius en Saba als bestemming, uitgebreid. Na het verzoek van de gezaghebber van Bonaire en advies van het RIVM heeft de Minister van Volksgezondheid, Welzijn en Sport de Minister de Minister van Infrastructuur en Waterstaat verzocht de lijst met landen uit breiden met Colombia. Bij deze lijst is steeds uitgegaan van de lijst van hoog-risico landen met betrekking tot de verspreiding van het virus dat COVID-19 veroorzaakt, opgesteld door het Europees Agentschap voor de veiligheid van de luchtvaart. In de ministeriële regeling van 14 mei 20201 is Colombia uit de lijst van landen waarvoor het vliegverbod naar de openbare lichamen geldt verwijderd. Colombia is echter weer toegevoegd aan de EASA-lijst en is daarom eveneens toegevoegd aan de lijst van landen waarvoor het vliegverbod geldt in onderhavige regeling.

De wijziging is op 27 mei 2020, 18:00 plaatselijke tijd in werking getreden en is gepubliceerd in de Staatscourant. Verder is de wijziging aan luchtvarenden bekendgemaakt door middel van een Notice to Airmen (NOTAM). Een NOTAM is een bericht aan luchtvarenden gedistribueerd via een communicatienetwerk voor luchtverkeersdiensten met inlichtingen over de instelling, toestand of verandering van enige luchtvaartfaciliteit, -dienstverlening, -procedure of -gevaar, waarvan het noodzakelijk is dat personen die betrokken zijn bij de vluchtvoorbereiding en -uitvoering daarvan tijdig kennis nemen.

De Minister van Infrastructuur en Waterstaat,
C. van Nieuwenhuizen Wijbenga

1
Regeling van de Minister van Infrastructuur en Waterstaat, van 14 mei 2020, nr. IENW/BSK-2020/87261, tot wijziging van de Regeling tijdelijk verbod burgerlijke luchtvaart luchtruim Bonaire, Sint Eustatius en Saba in verband met het virus dat de ziekte COVID-19 veroorzaakt (Stcrt. 2020, 27397)