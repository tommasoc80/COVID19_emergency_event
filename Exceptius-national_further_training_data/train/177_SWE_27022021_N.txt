Förordning
om ändring i förordningen (2020:201) om studiestöd vid 
spridning av viss smitta
Utfärdad den 26 februari 2021
Regeringen föreskriver att 1 och 2 a §§ och rubriken närmast före 2 a § 
förordningen (2020:201) om studiestöd vid spridning av viss smitta ska ha 
följande lydelse.
1 §
1
 Denna förordning innehåller bestämmelser om studiestöd i form av 
studiehjälp, studiemedel och studiestartsstöd vid ledighet som har samband 
med åtgärder för att förhindra spridningen av det virus som orsakar covid19.
Förordningen innehåller även bestämmelser om
– den inkomstprövning som ska göras för studiemedel och studiestartsstöd för 2020 och för studiemedel för det första kalenderhalvåret 2021,
– undantag från krav för att få studiestartsstöd för den som börjar studera
det andra kalenderhalvåret 2020 eller under 2021, och
– studielån i form av tilläggslån som får lämnas med högre belopp under
2021 och 2022.
Förordningen är meddelad med stöd av 8 kap. 7 § regeringsformen.
Inkomstprövning under 2020 och 20212
2 a §
3
 Vid inkomstprövningen för de båda kalenderhalvåren 2020 ska 
Centrala studiestödsnämnden, i stället för vad som anges i 3 kap. 19 § 
studiestödslagen (1999:1395) och 22 § lagen (2017:527) om studiestartsstöd 
samt i föreskrifter som meddelats i anslutning till dessa bestämmelser, utgå 
ifrån att de studerande inte har någon inkomst.
Vid inkomstprövningen för det första kalenderhalvåret 2021 ska Centrala 
studiestödsnämnden, i stället för vad som anges i 3 kap. 19 § studiestödslagen och i föreskrifter som meddelats i anslutning till denna bestämmelse, 
utgå ifrån att de studerande inte har någon inkomst.
1. Denna förordning träder i kraft den 1 mars 2021.
2. Bestämmelserna i 2 a § i den nya lydelsen ska dock tillämpas för tid
från och med den 1 januari 2021.
På regeringens vägnar SFS 2021:142
MATILDA ERNKRANS
Eva Lenberg
(Utbildningsdepartementet)