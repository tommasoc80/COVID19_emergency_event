LIETUVOS RESPUBLIKOS SVEIKATOS APSAUGOS
MINISTRAS–VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS 
MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 1 D. SPRENDIMO 
NR. V-654 „DĖL PACIENTŲ, SERGANČIŲ LENGVOS FORMOS COVID-19 LIGA (KORONAVIRUSO INFEKCIJA), IZOLIACIJOS ORGANIZAVIMO VŠĮ ABROMIŠKIŲ REABILITACINĖJE LIGONINĖJE“ PAKEITIMO

2020 m.  spalio  16  d. Nr. V-2286
Vilnius

Pakeičiu Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 1 d. sprendimą Nr. V-654 „Dėl pacientų, sergančių lengvos formos COVID-19 liga (koronaviruso infekcija), izoliacijos organizavimo VšĮ Abromiškių reabilitacinėje ligoninėje“ ir 1.9 papunktį išdėstau taip:
„1.9. bendradarbiaujant su Vilniaus miesto savivaldybės administracija, organizuoti tepinėlio paėmimą COVID-19 ligos (koronoviruso infekcijos) tyrimui. 
Pacientams, sirgusiems lengvos formos COVID-19 liga (koronaviruso infekcija), izoliacija gali būti nutraukta ir pacientai išrašomi iš VšĮ Abromiškių reabilitacinės ligoninės po 10 dienų nuo simptomų atsiradimo pradžios, jei ligos simptomai išnyko ir pacientas nebekarščiuoja ne mažiau kaip 24 val. nevartodamas antipiretikų. Jei ligos simptomai išnyko po dešimtos ligos dienos, izoliacija gali būti nutraukta ir pacientai išrašomi iš VšĮ Abromiškių reabilitacinės ligoninės po simptomų išnykimo praėjus ne mažiau kaip 3 dienoms.
Besimptomiams pacientams, kuriems molekuliniu PGR metodu nustatyta COVID-19 liga (koronaviruso infekcija), izoliacija gali būti nutraukiama ir pacientai išrašomi iš VšĮ Abromiškių reabilitacinės ligoninės po 10 dienų nuo tos dienos, kai pirmą kartą PGR metodu nosiaryklės mėginyje buvo aptiktas SARS-CoV-2 virusas.
SARS-CoV-2 viruso tyrimai (PGR metodu) COVID-19 ligos (koronaviruso infekcijos) gydymo ir (ar) stebėjimo metu nebekartojami, išskyrus atvejus, kai sprendžiama dėl ankstesnio nei rekomenduojama izoliacijos nutraukimo arba esant išreikštai imunosupresijai.“



Sveikatos apsaugos ministras – valstybės lygio
ekstremaliosios situacijos valstybės operacijų vadovas                                             Aurelijus Veryga
