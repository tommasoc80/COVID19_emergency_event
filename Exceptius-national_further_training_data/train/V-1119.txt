

LIETUVOS RESPUBLIKOS SVEIKATOS APSAUGOSMINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 6 D. SPRENDIMO NR. V-732 „DĖL mirUsiųjų palaikų tvarkymo IR LAIDOTUVIŲ ORGANIZAVIMO EKSTREMALIOSIOS SITUACIJOS VISOJE ŠALYJE DĖL COVID-19 LIGOS (KORONAVIRUSO INFEKCIJOS) PLITIMO GRĖSMĖS PASKELBIMO LAIKOTARPIU“ PAKEITIMO

2020 m.  gegužės  11   d. Nr. V-1119
Vilnius

Pakeičiu Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 6 d. sprendimą Nr. V-732 „Dėl mirusiųjų palaikų tvarkymo ir laidotuvių organizavimo ekstremaliosios situacijos visoje šalyje dėl COVID-19 ligos (koronaviruso infekcijos) plitimo grėsmės paskelbimo laikotarpiu“:
1. Pakeičiu 4 punktą ir jį išdėstau taip:
„4. Nurodyti laidojimo paslaugų teikėjams:
4.1. užtikrinti darbuotojų aprūpinimą asmens apsaugos ir kitomis priemonėmis, reikalingomis teikiant laidojimo paslaugas, pagal šio sprendimo 3 punkte nurodytas rekomendacijas;
4.2. palaikus, priskiriamus asmenų, mirusių nuo COVID-19 ligos (koronaviruso infekcijos), palaikų grupei šarvoti uždarame karste;
4.3. užtikrinti, kad būtų išlaikytas ne mažesnis nei 2 m atstumas tarp žmonių;
4.4. užtikrinti, kad laidojimo paslaugų teikimo vietoje būtų galimybė nusiplauti rankas šiltu vandeniu ir muilu, būtų dezinfekcinių priemonių.“
2. Pakeičiu 5 punktą ir jį išdėstau taip:
„5. Įpareigoti savivaldybių administracijų direktorius pasirengti užtikrinti ritualinių paslaugų teikimą tvarkant asmenų, mirusių nuo COVID-19 ligos (koronaviruso infekcijos), palaikus, numatant patalpas, pastatus, kuriuose sumontuota šaldymo įranga arba kuriuose greitai galima tokią įrangą sumontuoti ir pritaikyti mirusiųjų laikymui, ir krovininio transporto su šaldymo įranga pasitelkimo galimybes.“
3. Pakeičiu 6 punktą ir jį išdėstau taip:
„6. Rekomenduoti visiems gyventojams:
6.1. šio sprendimo 1 punkte nurodytus palaikus kremuoti;
6.2. laidotuvių metu laikytis bendrųjų prevencijos priemonių (laikytis atstumo nuo aplinkinių, dažnai plauti rankas su šiltu vandeniu ir muilu, jei nėra galimybės nusiplauti rankų – naudoti rankų antiseptikus (dezinfekavimo priemones), neliesti rankomis veido ir akių, laikytis kosėjimo, čiaudėjimo etiketo (kosėti ar čiaudėti prisidengus vienkartine servetėle arba į sulenktos alkūnės vidinę pusę) ir vengti tiesioginio kontakto su mirusiojo palaikais.“



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		   Aurelijus Veryga
