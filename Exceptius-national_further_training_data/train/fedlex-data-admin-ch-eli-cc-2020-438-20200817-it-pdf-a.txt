Ordinanza 3
sui provvedimenti per combattere il coronavirus
(COVID-19)
(Ordinanza 3 COVID-19)
del 19 giugno 2020 (Stato 17 agosto 2020)
818.101.24
Il Consiglio federale svizzero,
visto l'articolo 185 capoverso 3 della Costituzione federale1,
ordina:
Capitolo 1: Disposizioni generali
Art. 1 Oggetto e scopo
1	La presente ordinanza stabilisce provvedimenti nei confronti della popolazione,
delle organizzazioni, delle istituzioni e dei Cantoni per combattere il coronavirus
(COVID-19).
2	I provvedimenti sono finalizzati a salvaguardare le capacità della Svizzera di far
fronte all'epidemia, in particolare per il mantenimento di un approvvigionamento
sufficiente di cure e di materiale medico importante per la popolazione.
Art. 2	Competenza dei Cantoni
Per quanto la presente ordinanza non disponga altrimenti, i Cantoni mantengono le
loro competenze.
Capitolo 2: Mantenimento delle capacità nell'assistenza sanitaria
Sezione 1: Principio
Art. 3
1	Al fine di salvaguardare le capacità della Svizzera di fare fronte all'epidemia di
COVID-19, in particolare di assicurare un approvvigionamento sufficiente di cure e
di materiale medico importante per la popolazione, è necessario adottare segnata-
mente i provvedimenti seguenti:
a.	provvedimenti che limitino l'entrata in Svizzera di persone provenienti da
Paesi o regioni a rischio, nonché l'importazione e l'esportazione di merci;
b.	provvedimenti per garantire l'approvvigionamento di materiale medico im-
portante.
RU 2020 2195
1 RS 101
1
818.101.24
Lotta contro le malattie
2	Per Paesi o regioni a rischio si intendono segnatamente Paesi o regioni le cui
autorità hanno stabilito provvedimenti eccezionali di prevenzione e di lotta contro
l'epidemia di COVID-19. L'elenco dei Paesi o delle regioni a rischio è pubblicato
nell'allegato 1. Il Dipartimento federale di giustizia e polizia (DFGP), sentiti il
Dipartimento federale dell'interno (DFI) e il Dipartimento federale degli affari esteri
(DFAE), allestisce l'elenco e lo aggiorna costantemente.
Sezione 2:
Limitazioni del traffico di confine e dell'ammissione di stranieri
Art. 42	Passaggio della frontiera e controlli
1	Agli stranieri provenienti da un Paese o da una regione a rischio, che intendono
entrare in Svizzera e non rientrano nel campo d'applicazione dell'Accordo del
21 giugno 19993 tra la Confederazione Svizzera, da una parte, e la Comunità euro-
pea ed i suoi Stati membri, dall'altra, sulla libera circolazione delle persone (ALC) o
della Convenzione del 4 gennaio 19604 istitutiva dell'Associazione europea di libero
scambio (Accordo AELS), è rifiutata l'entrata per un soggiorno esente da permesso
di tre mesi al massimo senza attività lucrativa (art. 10 della legge del 16 dicembre
20055 sugli stranieri e la loro integrazione; LStrI).
2	Sono escluse dal presente divieto d'entrata le persone che rendono verosimile di
trovarsi in una situazione di assoluta necessità. La Segreteria di Stato della migra-
zione (SEM) emana le necessarie istruzioni.
3	Le decisioni delle autorità competenti possono essere eseguite immediatamente. Si
applica per analogia l'articolo 65 LStrI. La decisione su opposizione della SEM può
essere impugnata entro 30 giorni dalla notificazione. Il ricorso non ha effetto so-
spensivo.
4	Si applicano per analogia le disposizioni penali dell'articolo 115 LStrI. In caso di
violazione delle disposizioni in materia d'entrata può inoltre essere pronunciato un
divieto d'entrata.
2	Nuovo testo giusta il n. I dell'O del 24 giu. 2020 (Allentamenti nei settori delle frontiere,
dell'entrata e dell'ammissione al soggiorno e al mercato del lavoro), in vigore dal 6 lug.
2020 (RU 2020 2611).
3	RS 0.142.112.681
4	RS 0.632.31
5	RS 142.20
2
Ordinanza 3 COVID-19
818.101.24
Art. 5 a 76
Art. 87
Art. 9	Disposizioni sul traffico transfrontaliero delle persone e delle merci
1	Il DFGP, sentiti il DFI, il Dipartimento federale dell'ambiente, dei trasporti,
dell'energia e delle comunicazioni (DATEC), il DFF e il DFAE, decide in merito a
restrizioni del traffico aereo di persone in provenienza da Paesi o regioni a rischio.
2	Può in particolare limitare il traffico delle persone a determinati voli, chiudere
singoli aerodromi di frontiera per il traffico di persone in provenienza da Paesi o
regioni a rischio o vietare del tutto il traffico in Svizzera di persone in provenienza
da Paesi o regioni a rischio.
3	Le restrizioni del traffico transfrontaliero delle persone sono elencate nell'alle-
gato 3.
Art. 108	Rilascio di visti
Agli stranieri provenienti da un Paese o da una regione a rischio che intendono
entrare in Svizzera e non rientrano nel campo d'applicazione dell'ALC9 o
dell'accordo AELS10 è rifiutata la concessione di un visto Schengen per un soggior-
no esente da permesso di tre mesi al massimo senza attività lucrativa. Sono fatte
salve le domande delle persone di cui all'articolo 4 capoverso 2.
Art. 10a11	Estensione dei termini
1	Gli stranieri che a causa di provvedimenti legati al coronavirus sono stati impossi-
bilitati ad agire tempestivamente secondo gli articoli 47 o 61 LStrI12 possono com-
piere l'atto omesso fino alla scadenza della durata di validità della presente ordinan-
za.
2	Il compimento dell'atto omesso reintegra la situazione che sarebbe risultata dal
compimento tempestivo dell'atto.
6
7
8
9
10
11
12
Abrogati dal n. I dell'O del 24 giu. 2020 (Allentamenti nei settori delle frontiere,
dell'entrata e dell'ammissione al soggiorno e al mercato del lavoro), con effetto dal
6 lug. 2020 (RU 2020 2611).
Abrogato dall'art. 6 n. 1 dell'O del 2 lug. 2020 sui provvedimenti per combattere il
coronavirus (COVID-19) nel settore del traffico internazionale viaggiatori, con effetto dal
6 lug. 2020 (RU 2020 2737).
Nuovo testo giusta il n. I dell'O del 24 giu. 2020 (Allentamenti nei settori delle frontiere,
dell'entrata e dell'ammissione al soggiorno e al mercato del lavoro), in vigore dal
6 lug. 2020 (RU 2020 2611).
RS 0.142.112.681
RS 0.632.31
Introdotto dal n. I dell'O del 24 giu. 2020 (Allentamenti nei settori delle frontiere,
dell'entrata e dell'ammissione al soggiorno e al mercato del lavoro), in vigore dal
6 lug. 2020 (RU 2020 2611).
RS 142.20
3
818.101.24
Lotta contro le malattie
3	Se i termini per il rinnovo dei dati biometrici di cui all'articolo 59b o 102a LStrI
per la concessione o la proroga di un permesso non hanno potuto essere rispettati a
causa del coronavirus, i permessi possono essere concessi o rinnovati fino alla
scadenza della durata di validità della presente ordinanza.
Sezione 3: Approvvigionamento di materiale medico importante
Art. 11 Definizione
1	Sono considerati materiale medico importante i medicamenti, i dispositivi medici e
i dispositivi di protezione importanti e urgentemente necessari per prevenire e com-
battere il coronavirus elencati nell'allegato 4.
2	L'Ufficio federale della sanità pubblica (UFSP) è responsabile dell'elenco e,
sentito il Gruppo di lavoro interdipartimentale materiale medico di cui all'articolo 12
e il Laboratorio Spiez, lo aggiorna costantemente.
3	Definisce il fabbisogno e l'impiego del materiale da acquistare. Sulla base di
queste prescrizioni, l'UFSP stabilisce le quantità necessarie di volta in volta coin-
volgendo:
a. il Gruppo di lavoro interdipartimentale materiale medico: per i principi attivi
e i medicamenti, i dispositivi medici, i dispositivi di protezione personale o
altri dispositivi;
b. il Laboratorio Spiez: per i test della COVID-19 e i relativi reagenti.
Art. 12 Gruppo di lavoro interdipartimentale materiale medico
1	Il Gruppo di lavoro interdipartimentale materiale medico è costituito da rappresen-
tanti di almeno le seguenti unità amministrative:
a. UFSP;
b. settore Agenti terapeutici dell'organizzazione dell'approvvigionamento eco-
nomico del Paese;
c.	Istituto svizzero per gli agenti terapeutici (Swissmedic);
d.	Centrale nazionale d'allarme (CENAL);
e.	Organo di coordinamento sanitario (OCSAN) in rappresentanza della Ge-
stione delle risorse della Confederazione (ResMaB);
f.	Farmacia dell'esercito;
g.	Servizio sanitario coordinato (SSC).
2	Il gruppo di lavoro è diretto dal delegato del Consiglio federale per il SSC.
Art. 13	Obbligo di notifica
1	I Cantoni sono tenuti a notificare su richiesta al SSC le scorte attuali di materiale
medico importante delle loro strutture sanitarie.
4
Ordinanza 3 COVID-19
818.101.24
2	I laboratori, nonché i fabbricanti e i distributori di dispositivi medico-diagnostici in
vitro («test COVID-19») sono tenuti a notificare regolarmente al Laboratorio Spiez
le loro scorte attuali di questi test.
3	Il SSC può richiedere alle aziende che stoccano materiale medico importante
informazioni sulle loro scorte.
Art. 14 Acquisto di materiale medico importante
1	Per sostenere l'approvvigionamento dei Cantoni e delle loro strutture sanitarie, di
organizzazioni di utilità pubblica (p. es. la Croce Rossa Svizzera) e di terzi (p. es. la-
boratori, farmacie) può essere acquistato materiale medico importante se gli usuali
canali di acquisto non permettono di coprire il fabbisogno.
2	L'indisponibilità di materiale medico importante è determinata in base ai dati
trasmessi secondo l'articolo 13.
3	Per l'acquisto di materiale medico importante secondo il capoverso 1 è competen-
te, su incarico dell'UFSP, la Farmacia dell'esercito.
4	Le autorità competenti possono incaricare terzi dell'acquisto di materiale medico
importante.
5	Nell'acquisto di materiale medico importante, la Farmacia dell'esercito può assu-
mere rischi calcolabili e derogare alle istruzioni vigenti e alla legge federale del 7
ottobre 200513 sulle finanze della Confederazione per quanto riguarda i rischi,
concedendo per esempio acconti senza garanzie o copertura dei rischi valutari.
6	La Farmacia dell'esercito gestisce, su incarico del Gruppo di lavoro interdiparti-
mentale materiale medico, il materiale medico importante acquistato.
Art. 15	Attribuzione di materiale medico importante
1	Se necessario, i Cantoni presentano una domanda di attribuzione al SSC.
2	L'attribuzione è continua ed è determinata in base alla situazione di approvvigio-
namento e al numero di casi aggiornato nei singoli Cantoni.
3	Il SSC può, sentito il Gruppo di lavoro interdipartimentale materiale medico,
attribuire materiale medico importante a Cantoni, organizzazioni di utilità pubblica e
terzi.
4	Per l'attribuzione di dispositivi medico-diagnostici in vitro («test COVID-19») è
competente il Laboratorio Spiez, d'intesa con l'UFSP. L'attribuzione riguarda, se
necessario, tutti i test disponibili in Svizzera.
Art. 16	Fornitura e distribuzione di materiale medico importante
1	La Confederazione o terzi da essa incaricati provvedono a fornire ai servizi di
consegna centrali dei Cantoni il materiale medico importante acquistato secondo
13 RS 611.0
5
818.101.24
Lotta contro le malattie
l'articolo 14. In casi eccezionali, la Confederazione può, d'intesa con i Cantoni,
fornire il materiale direttamente alle strutture e alle organizzazioni aventi diritto.
2	Per il materiale che non è fornito direttamente ai beneficiari, i Cantoni designano
servizi di consegna cantonali e li notificano alle autorità federali competenti.
3	Se necessario, provvedono rapidamente all'ulteriore distribuzione sul proprio
territorio del materiale medico importante fornito.
Art. 17 Commercializzazione diretta da parte della Confederazione
La Confederazione può distribuire il materiale medico importante contro pagamento
sul mercato, direttamente o tramite terzi.
Art. 18 Spese
1	Le spese per l'acquisto di materiale medico importante sono anticipate dalla Con-
federazione se l'acquisto è effettuato da quest'ultima.
2	I Cantoni, le organizzazioni di utilità pubblica e terzi rimborsano alla Confedera-
zione il più rapidamente possibile le spese per l'acquisto del materiale medico
importante fornito loro e acquistato dalla Confederazione conformemente all'artico-
lo 14 capoverso 1.
3	La Confederazione assume le spese di fornitura ai Cantoni del materiale medico
importante acquistato.
4	I Cantoni assumono le spese per l'ulteriore distribuzione sul loro territorio del
materiale medico importante.
Art. 19 Confisca
1	Se l'approvvigionamento di materiale medico importante non può essere garantito,
il DFI può, su proposta del Gruppo di lavoro interdipartimentale materiale medico,
obbligare singoli Cantoni o strutture sanitarie pubbliche che dispongono di sufficien-
ti scorte di medicamenti secondo l'allegato 4 numero 1 a fornire ad altri Cantoni o
ad altre strutture sanitarie una parte delle loro scorte. Le spese per la fornitura e il
materiale sono fatturate, al prezzo d'acquisto, dai Cantoni o dalle strutture sanitarie
direttamente ai beneficiari.
2	Conformemente al capoverso 1, il DFI può, su proposta del Gruppo di lavoro
interdipartimentale materiale medico, disporre la confisca di materiale medico
importante disponibile nelle aziende. La Confederazione versa un indennizzo pari al
prezzo d'acquisto.
Art. 20 Fabbricazione
1	Se l'approvvigionamento di materiale medico importante non può essere garantito
altrimenti, il Consiglio federale può, su proposta del Gruppo di lavoro interdiparti-
mentale materiale medico, obbligare i fabbricanti a produrre materiale medico
importante, a priorizzare la produzione di questo materiale o ad aumentarla.
6
Ordinanza 3 COVID-19
818.101.24
2	La Confederazione può erogare contributi per le produzioni secondo il capover-
so 1, se il fabbricante subisce uno svantaggio finanziario a causa del cambiamento di
produzione o dell'annullamento di mandati privati.
Art. 21	Deroghe all'obbligo di omologazione dei medicamenti
1	I medicamenti contenenti i principi attivi elencati nell'allegato 5 fabbricati per il
trattamento dei pazienti affetti da COVID-19 possono, dopo che è stata presentata
una domanda di omologazione per un medicamento contenente uno di questi princi-
pi attivi, essere immessi in commercio senza omologazione finché Swissmedic non
ha emanato una decisione in merito al rilascio dell'omologazione. Nel quadro
dell'esame delle domande di omologazione, sulla base di un'analisi dei rischi e dei
benefici Swissmedic può, per questi medicamenti, autorizzare deroghe alle vigenti
disposizioni del diritto in materia di agenti terapeutici.
2	Le modifiche all'omologazione di un medicamento omologato in Svizzera, conte-
nente uno dei principi attivi elencati nell'allegato 4 numero 1, impiegato in Svizzera
per prevenire e combattere il coronavirus, possono essere attuate immediatamente
dopo che è stata presentata una corrispondente domanda. Sulla base di un'analisi dei
rischi e dei benefici Swissmedic può, per queste modifiche, autorizzare deroghe alle
vigenti disposizioni del diritto in materia di agenti terapeutici.
3	L'UFSP aggiorna costantemente l'elenco di cui all'allegato 5 dopo consultazione
di Swissmedic.
4	Sulla base di un'analisi dei rischi e dei benefici Swissmedic può, per i medicamenti
impiegati in Svizzera per prevenire e combattere il coronavirus, autorizzare deroghe
al processo di fabbricazione approvato nel quadro del rilascio dell'omologazione.
Fissa i criteri in base ai quali il responsabile tecnico può emanare la decisione di
liberazione sul mercato anticipata dei medicamenti impiegati in Svizzera per preve-
nire e combattere il coronavirus.
Art. 22 Deroghe alle disposizioni sull'importazione di medicamenti
1	I farmacisti a cui incombe la responsabilità farmaceutica di una farmacia ospeda-
liera possono importare medicamenti non omologati contenenti i principi attivi
elencati nell'allegato 5 per il trattamento dei pazienti affetti da COVID-19.
L'incarico di importare tali medicamenti può essere conferito a un'azienda titolare di
un'autorizzazione di commercio all'ingrosso o d'importazione.
2	L'importazione deve essere notificata a Swissmedic entro 10 giorni dalla ricezione
delle merci.
3	Per prevenire e combattere il coronavirus in Svizzera Swissmedic può autorizzare,
per un periodo limitato, l'immissione in commercio di un medicamento per supplire
a una temporanea indisponibilità di un medicamento identico omologato in Svizzera,
a condizione che in Svizzera non sia disponibile e omologato nessun medicamento
sostanzialmente equivalente.
7
818.101.24
Lotta contro le malattie
Art. 23	Deroghe per i dispositivi medici
1	Swissmedic può, su richiesta, autorizzare l'immissione in commercio e la messa in
esercizio di dispositivi medici non sottoposti a una procedura di valutazione della
conformità secondo l'articolo 10 dell'ordinanza del 17 ottobre 200114 relativa ai
dispositivi medici (ODmed) se il loro impiego per prevenire e combattere il corona-
virus in Svizzera è nell'interesse della salute pubblica oppure della sicurezza o della
salute dei pazienti e se, tenendo conto dello scopo a cui sono destinati, ne sono
dimostrati in misura sufficiente l'adempimento delle esigenze fondamentali, nonché
l'efficacia e la prestazione.
2	Nel quadro della ponderazione dei rischi secondo il capoverso 1, Swissmedic tiene
conto in particolare del fabbisogno d'acquisto stabilito dall'UFSP per prevenire e
combattere il coronavirus in Svizzera.
3	L'autorizzazione è concessa a chi immette in commercio i dispositivi medici in
Svizzera oppure all'istituzione o alla struttura sanitaria richiedente. L'autorizzazione
può essere concessa a tempo determinato e subordinata a oneri o condizioni.
4	Le mascherine facciali che non sono state sottoposte a una procedura di valutazio-
ne della conformità secondo l'articolo 10 ODmed possono essere immesse in com-
mercio senza autorizzazione secondo il capoverso 1 se:
a.	sono immesse in commercio esclusivamente per un uso non medico; e
b.	sono espressamente contrassegnate per un uso non medico.
5	Le mascherine facciali immesse in commercio secondo il capoverso 4 non devono
essere usate negli ospedali o negli studi medici per il contatto diretto con i pazienti.
6	Restano in vigore gli obblighi di sorveglianza sui dispositivi secondo l'ODmed, in
particolare gli obblighi di raccolta e di notifica degli eventi gravi.
Art. 24	Deroghe per i dispositivi di protezione individuale
1 Per i dispositivi di protezione individuale di cui all'allegato 4 numero 3, fabbricati
e immessi in commercio in Svizzera oppure importati e messi in commercio in
Svizzera, è possibile derogare ai principi e alle procedure per la valutazione della
conformità secondo l'articolo 3 capoverso 2 dell'ordinanza del 25 ottobre 201715 sui
DPI (ODPI) se il loro impiego per prevenire e combattere il coronavirus in Svizzera
è nell'interesse della salute pubblica oppure della sicurezza o della salute dei pazien-
ti.
2 Sono ammesse deroghe secondo il capoverso 1 se è garantito un livello di sicurez-
za adeguato conformemente ai requisiti legali previsti dall'ODPI e se la fabbricazio-
ne avviene secondo:
a. una norma europea armonizzata con procedura di valutazione della confor-
mità in corso;
14 RS 812.213
15 RS 930.115
8
Ordinanza 3 COVID-19
818.101.24
b. una norma menzionata nelle direttive dell'OMS; o
c.	un'altra norma non europea o un'altra soluzione tecnica.
3	Gli organi di controllo che, secondo l'articolo 3 dell'ordinanza del DEFR del
18 giugno 201016 concernente l'esecuzione della sorveglianza del mercato secondo
la sezione 5 dell'ordinanza sulla sicurezza dei prodotti, sono responsabili dei DPI di
cui all'allegato 4 numero 3 controllano e autorizzano soluzioni tecniche specifiche
secondo il capoverso 2.
Capitolo 3: Assistenza sanitaria
Art. 25 Ospedali e cliniche
1 I Cantoni assicurano che nel settore stazionario degli ospedali e delle cliniche siano
disponibili capacità sufficienti (segnatamente posti letto e personale specializzato)
per i pazienti affetti da COVID-19 e per altri esami e trattamenti urgenti dal punto di
vista medico, in particolare nei reparti di cure intense e di medicina interna generale.
2 Possono a tal fine obbligare gli ospedali e le cliniche a:
a. mettere a disposizione o tenere a disposizione su richiesta le loro capacità
nel settore stazionario; e
b. limitare o sospendere gli esami e i trattamenti medici non urgenti.
3	Gli ospedali e le cliniche devono provvedere affinché nei settori ambulatoriale e
stazionario sia garantito l'approvvigionamento di medicamenti per i pazienti affetti
da COVID-19 e per altri esami e trattamenti urgenti dal punto di vista medico.
Art. 2617	Assunzione delle spese per le analisi di biologia molecolare e
sierologiche
1 La Confederazione assume le spese per le analisi di biologia molecolare e sierolo-
giche per il SARS-CoV-2 effettuate in regime ambulatoriale su persone che soddi-
sfano i criteri di sospetto, di prelievo di campioni e di dichiarazione dell'UFSP del
24 giugno 202018.
2 Per le analisi di biologia molecolare assume al massimo 169 franchi. Questo im-
porto è ripartito come segue:
a. per il prelievo del campione compresi il colloquio medico-paziente, lo stri-
scio nasofaringeo, il materiale di protezione e l'invio del risultato del test al-
la persona testata, al massimo 50 franchi;
16 RS 930.111.5
17 Nuovo testo giusta il n. I dell'O del 24 giu. 2020, in vigore dal 25 giu. 2020
18 (RU 2020 2549).
18 Consultabile su www.ufsp.admin.ch > Malattie > Combattere le malattie infettive >
Sistemi di dichiarazione per malattie infettive > Malattie infettive a dichiarazione obbliga-
toria > Formulari per la dichiarazione.
9
818.101.24
Lotta contro le malattie
b. per l'analisi chimica di laboratorio al massimo 119 franchi ossia 95 franchi
per l'analisi e 24 franchi per il disbrigo dell'incarico, i costi generali e il ma-
teriale necessario per il prelievo del campione.
3	Per le analisi sierologiche assume al massimo 113 franchi. Questo importo è ripar-
tito come segue:
a. per il prelievo del campione compresi il colloquio medico-paziente, il pre-
lievo di sangue, il materiale di protezione e l'invio del risultato del test alla
persona testata, al massimo 50 franchi;
b. per l'analisi chimica di laboratorio al massimo 63 franchi ossia 39 franchi
per l'analisi e 24 franchi per il disbrigo dell'incarico, i costi generali e il ma-
teriale necessario per il prelievo del campione.
4	Assume le spese soltanto se le prestazioni di cui ai capoversi 1-3 sono fornite dai
seguenti fornitori di prestazioni:
a.	fornitori di prestazioni che soddisfano le condizioni d'autorizzazione secon-
do la legge federale del 18 marzo 199419 sull'assicurazione malattie
(LAMal); o
b.	centri di test gestiti dal Cantone o su suo incarico.
5	Le casse malati secondo l'articolo 2 della legge del 26 settembre 201420 sulla
vigilanza sull'assicurazione malattie (LVAMal) e l'assicurazione militare sono
debitrici nei confronti dei fornitori di prestazioni secondo il capoverso 4 della rimu-
nerazione della prestazione secondo il sistema del terzo pagante ai sensi dell'artico-
lo 42 capoverso 2 LAMal.
6	Per le prestazioni di cui i capoversi 1-3 non è dovuta nessuna partecipazione ai
costi secondo l'articolo 64 LAMal.
7	I fornitori di prestazioni secondo il capoverso 4 non possono fatturare ulteriori
spese alle persone sottoposte al test nel quadro delle prestazioni di cui i capoversi 1-
3. Devono inoltre far usufruire il debitore della rimunerazione degli sconti diretti o
indiretti ai sensi dell'articolo 56 capoversi 3-4 LAMal.
Art. 26a21	Procedura per la assunzione delle spese per le analisi
1	I fornitori di prestazioni secondo l'articolo 26 capoverso 4 inviano all'assicuratore
la fattura per le prestazioni di cui all'articolo 26 capoversi 1-3. La fattura può com-
prendere soltanto queste prestazioni. L'invio avviene di preferenza per via elettroni-
ca.
2	I fornitori di prestazioni secondo l'articolo 26 capoverso 4 non possono fatturare le
prestazioni di cui all'articolo 26 capoversi 1-3 applicando la posizione 3186.00
dell'allegato 3 dell'ordinanza del 29 settembre 199522 sulle prestazioni.
19 RS 832.10
20 RS 832.12
21	Introdotto dal n. I dell'O del 24 giu. 2020, in vigore dal 25 giu. 2020 (RU 2020 2549).
22	RS 832.112.31
10
Ordinanza 3 COVID-19
818.101.24
3	È responsabile l'assicuratore di cui all'articolo 26 capoverso 5 presso il quale la
persona che si è sottoposta al test è assicurata. Per le persone che non sono assicura-
te in Svizzera è responsabile l'istituzione comune di cui all'articolo 18 LAMal23.
4	Gli assicuratori controllano le fatture e verificano se le prestazioni di cui all'arti-
colo 26 capoversi 2-4 sono state conteggiate correttamente. Nell'elaborazione dei
dati osservano gli articoli 84-84b LAMal.
5	Comunicano all'UFSP il numero di analisi che hanno rimunerato ai fornitori di
prestazioni secondo l'articolo 26 capoverso 4 e l'importo rimunerato all'inizio di
gennaio, aprile, luglio e ottobre, la prima volta all'inizio di ottobre del 2020. Gli
uffici di revisione degli assicuratori e dell'istituzione comune effettuano controlli
ogni anno e fanno rapporto all'UFSP.
6	La Confederazione rimborsa agli assicuratori le prestazioni da loro rimunerate a
cadenza trimestrale.
Capitolo 4: Assemblee di società
Art. 27
1	In caso di assemblee di società, l'organizzatore può disporre, a prescindere dal
numero previsto di partecipanti e senza osservare il termine di convocazione, che i
partecipanti esercitino i loro diritti soltanto:
a.	per scritto o in forma elettronica; o
b.	mediante un rappresentante indipendente designato dall'organizzatore.
2	L'organizzatore decide durante il termine di cui all'articolo 29 capoverso 3. La
disposizione deve essere comunicata per scritto o pubblicata in forma elettronica al
più tardi quattro giorni prima della manifestazione.
Capitolo 5: Disposizioni finali
Art. 28	Abrogazione di un altro atto normativo
L'ordinanza 2 COVID-19 del 13 marzo 202024 è abrogata.
23 RS 832.10
24	[RU 2020 773 783 841 863 867 1059 1065 1101 1131 1137 1155 1199 1245 1249 1333
1401 1501 1505 1585 1751 1815 1823 1835 2097 2099 2213 art. 14 n. 2]
11
818.101.24
Lotta contro le malattie
Art. 29	Entrata in vigore e durata di validità
1 La presente ordinanza entra in vigore il 22 giugno 2020 alle ore 00.00.
2 Si applica fino al 13 settembre 2020.25
3	...26
25	Nuovo testo giusta il n. II dell'O del 12 ago. 2020 (Obbligo della mascherina negli
aeromobili; grandi manifestazioni), in vigore dal 15 ago. 2020 (RU 2020 3547).
26	Abrogato dal n. II dell'O del 12 ago. 2020 (Obbligo della mascherina negli aeromobili;
grandi manifestazioni), con effetto dal 15 ago. 2020 (RU 2020 3547).
12
Ordinanza 3 COVID-19
818.101.24
Allegato 127
(art. 3 cpv. 2)
Elenco dei Paesi e delle regioni a rischio
Tutti gli Stati al di fuori dello spazio Schengen, tranne:
-	Andorra
-	Australia
-	Bulgaria
-	Canada
-	Cipro
-	Corea (Sud)
-	Croazia
-	Georgia
-	Giappone
-	Irlanda
-	Monaco
-	Nuova Zelanda
-	Romania
-	Ruanda
-	San Marino
-	Santa Sede
-	Thailandia
-	Tunisia
-	Uruguay
27 Nuovo testo giusta il n. I dell'O del DFGP del 13 ago. 2020, in vigore dal 16 ago. 2020
(RU 2020 3553).
13
818.101.24
Lotta contro le malattie
Allegato 228
28 Privo di oggetto a seguito dell'abrogazione dell'art. 8 (art. 6 n. 1 dell'O del 2 giu. 2020
sui provvedimenti per combattere il coronavirus (COVID-19) nel settore del traffico
internazionale viaggiatori; RU 2020 2737).
14
Ordinanza 3 COVID-19
818.101.24
Allegato 3
(art. 9 cpv. 3)
Restrizioni del traffico transfrontaliero delle persone
15
818.101.24
Lotta contro le malattie
Allegato 429
(art. 11 cpv. 1, 19 cpv. 1, 21 cpv. 2, 24 cpv. 1 e 3)
Elenco dei medicamenti, dei dispositivi medici e dei dispositivi
di protezione importanti (materiale medico importante)
1.	Principi attivi nonché medicamenti contenenti i principi attivi
elencati
1.	Tocilizumab
2.	Remdesivir
3.	Propofol
4.	Midazolam
5.	Chetamina
6.	Desmedetomidina
7.	Dobutamina
8.	Sufentanil
9.	Remifentanyl
10.	Rocuronio
11.	Atracurio
12.	Sussametonio
13.	Noradrenalina
14.	Adrenalina
15.	Insulina
16.	Fentanyl
17.	Eparina
18.	Argatroban
19.	Morfina
20.	Paracetamolo (parenterale)
21.	Metamizolo (parenterale)
22.	Lorazepam
23.	Desametasone
24.	Amoxicillina-acido clavulanico
25.	Piperacillina/Tazobactam
26.	Meropenem
29 Nuovo testo giusta il n. I dell'O dell'UFSP del 5 ago. 2020, in vigore dal 17 ago. 2020
(RU 2020 3515).
16
Ordinanza 3 COVID-19
818.101.24
27.	Imipenem/Cilastatina
28.	Cefuroxima
29.	Ceftriaxone
30.	Amikacina
31.	Posaconazolo
32.	Fluconazolo
33.	Voriconazolo
34.	Caspofungina
35.	Esmololo (parenterale)
36.	Metoprololo (parenterale)
37.	Labetalolo (parenterale)
38.	Clonidina
39.	Amiodarone
40.	Furosemide
41.	Vaccini contro la COVID-19
42.	Vaccino antinfluenzale
43.	Vaccino contro la polmonite batterica (Prevenar 13)
44.	Immunoterapia contro la COVID-19
45.	Gas medicinali
2.	Dispositivi medici
1.	Respiratori
2.	Apparecchi di monitoraggio per la medicina intensiva
3.	Dispositivi medico-diagnostici in vitro («test COVID-19», inclusi i componenti
preanalitici e gli strumenti)
4.	Mascherine chirurgiche / Mascherine da sala operatoria (Mascherine igieniche)
5.	Guanti chirurgici / Guanti per visita medica
6.	Ossigeno medicinale
7.	Soluzioni per infusioni
8.	Set per i prelievi (tubi e tamponi)
3.	Dispositivi di protezione individuale e altri dispositivi
1.	Mascherine di protezione delle vie respiratorie
2.	Mascherine di protezione
17
818.101.24
Lotta contro le malattie
3.	Guanti monouso
4.	Camici protettivi
5.	Indumenti protettivi
6.	Occhiali protettivi
7.	Disinfettanti per le mani
8.	Disinfettanti per le superfici
9.	Articoli d'igiene per la medicina intensiva (p. es. traverse assorbenti, pannolini
per incontinenza, collettori rettali, articoli per l'igiene del cavo orofaringeo)
10.	Etanolo
18
Ordinanza 3 COVID-19
818.101.24
Allegato 5
(art. 21 cpv. 1 e 3, 22 cpv. 1)
Elenco dei principi attivi per il trattamento della COVID-19
1.	Idrossiclorochina
2.	Lopinavir/Ritonavir
3.	Remdesivir
4.	Tocilizumab somm. intravenosa in mg
19
818.101.24
Lotta contro le malattie
20