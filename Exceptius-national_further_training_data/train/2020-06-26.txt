BEK nr 999 af 26/06/2020
Bekendtgørelse om ændring af bekendtgørelse om afvikling af forsøg med kampe i 3F Superliga som led i håndtering af covid-19

§ 1

I bekendtgørelse nr. 868 af 13. juni 2020 om afvikling af forsøg med kampe i 3F Superliga som led i håndtering af covid-19 foretages følgende ændringer:

1. I bekendtgørelsens titel indsættes efter »3F Superliga«: »samt om afvikling af finalekampen i Sydbank Pokalen«.

2. Efter § 1 indsættes:

»§ 1a. Der kan uanset § 1 i bekendtgørelse om forbud mod store forsamlinger i forbindelse med håndteringen af covid-19 afvikles finalekamp i Sydbank Pokalen den 1. juli 2020, hvor der er flere end 500 personer til stede samtidig, hvis publikum i det væsentlige sidder ned. Det er en betingelse, at kampen kan afvikles sundhedsmæssigt forsvarligt.

Stk. 2. §§ 3 og 4 finder tilsvarende anvendelse i forbindelse med afviklingen af kampen nævnt i stk. 1.«

§ 2

Bekendtgørelsen træder i kraft ved bekendtgørelsen i Lovtidende.

Sundheds- og Ældreministeriet, den 26. juni 2020

Magnus Heunicke

