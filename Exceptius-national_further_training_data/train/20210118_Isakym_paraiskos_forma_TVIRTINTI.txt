


LIETUVOS RESPUBLIKOS Ekonomikos ir inovacijų MINISTRAS

ĮSAKYMAS
DĖL NUO COVID-19 NUKENTĖJUSIOS SAVARANKIŠKOS ĮMONĖS SUBSIDIJOS PARAIŠKOS FORMOS PATVIRTINIMO

2021 m. sausio 19 d. Nr. 4-42
Vilnius


Įgyvendindama Lietuvos Respublikos Vyriausybės 2021 m. sausio 15 d. nutarimo Nr. 24 „Dėl Priemonės „Subsidijos nuo COVID-19 nukentėjusioms įmonėms“ lėšų skyrimo ir administravimo tvarkos aprašo patvirtinimo“ 2.1 papunkčio nuostatas,
t v i r t i n u  Nuo COVID-19 nukentėjusios savarankiškos įmonės subsidijos paraiškos formą (pridedama).



Ekonomikos ir inovacijų ministrė     		  Aušrinė Armonaitė

Forma patvirtinta
Lietuvos Respublikos ekonomikos ir
inovacijų ministro 
2021 m. sausio 19 d. įsakymu Nr. 4-42 



_____________________________________________________________________________
Juridinio asmens pavadinimas 
_____________________________________________________________________________
Juridinio asmens identifikacinis numeris (juridinio asmens kodas)
_______________________________________________________________________________
Juridinio asmens kontaktai (buveinės adresas, elektroninio pašto adresas, telefono ryšio numeris)


Valstybinei mokesčių inspekcijai
prie Lietuvos Respublikos finansų ministerijos 

NUO COVID-19 NUKENTĖJUSIOS SAVARANKIŠKOS ĮMONĖS SUBSIDIJOS PARAIŠKA 

_____________
(data)


Vadovaudamasis Priemonės „Subsidijos nuo COVID-19 nukentėjusioms įmonėms“ lėšų skyrimo ir administravimo tvarkos aprašo, patvirtinto Lietuvos Respublikos Vyriausybės 2021 m. sausio 15 d. nutarimu Nr. 24 „Dėl Priemonės „Subsidijos nuo COVID-19 nukentėjusioms įmonėms“ lėšų skyrimo ir administravimo tvarkos aprašo patvirtinimo“ (toliau – Aprašas), nuostatomis, prašau skirti subsidiją įmonės veiklai skatinti, siekiant įveikti koronaviruso (COVID-19) sukeltas neigiamas pasekmes ir išsaugoti įmonės likvidumą. Subsidija bus panaudota įmonės apyvartinėms lėšoms.

Sąskaitos, į kurią būtų pervesta skirta subsidija, numeris


Patvirtinu, kad:
Įmonė yra savarankiška (neturi partnerių ar susijusių įmonių) ir atitinka Aprašo 4.1 papunktyje nustatytą įmonės apibrėžimą.
Įmonėje 2021 m. sausio 1 d. ir subsidijų paraiškos pateikimo mėnesio pirmą dieną, jei subsidijų paraiška pateikta po 2021 m. sausio mėn., dirbo bent vienas darbuotojas.
Įmonės ūkinės veiklos vidutinė vieno mėnesio apyvarta Lietuvos Respublikos Vyriausybės 2020 m. lapkričio 4 d. nutarimo Nr. 1226 „Dėl karantino Lietuvos Respublikos teritorijoje paskelbimo“ (toliau – Nutarimas Nr. 1226) 6.1 papunktyje nustatytu laikotarpiu sumažėjo ne mažiau kaip 30 procentų (ši sąlyga taikoma, jeigu įmonė Nutarimo Nr. 1226 nustatytu laikotarpiu gavo pajamų).
Įmonė įsteigta nuo 2019 m. lapkričio 1 d. iki 2020 m. lapkričio 30 d. ir jos vykdoma pagrindinė ūkinė veikla yra įtraukta į Karantino metu ribojamų ir netiesiogiai ribojamų ūkinių veiklų sąrašą, patvirtiną Lietuvos Respublikos ekonomikos ir inovacijų ministro ir Lietuvos Respublikos socialinės apsaugos ir darbo ministro 2020 m. gruodžio 30 d. įsakymu  Nr. 4-1171/A1-1301 „Dėl Karantino metu ribojamų ir netiesiogiai ribojamų ūkinių veiklų sąrašo patvirtinimo“ (ši sąlyga taikoma, jeigu įmonė Nutarimo Nr. 1226 nustatytu laikotarpiu negavo pajamų).
Nė viena iš įmonės vykdomų ūkinių veiklų nėra įvardyta Aprašo 16 punkte.
Įmonė subsidijos paraiškos pateikimo dieną nėra reorganizuojama, dalyvaujanti reorganizavime, pertvarkoma, dalyvaujanti atskyrime, bankrutuojanti, bankrutavusi, likviduojama, likviduojama dėl bankroto, likviduota, jungiama peržengiant vienos valstybės ribas, dalyvaujanti jungimesi peržengiant vienos valstybės ribas. 
Įmonė subsidijos paraiškos pateikimo dieną atitinka minimalius patikimo mokesčių mokėtojo kriterijus, nustatytus Lietuvos Respublikos mokesčių administravimo įstatymo 401 straipsnyje. 
Įmonė suteiktos subsidijos nenaudos dividendams išsimokėti, kapitalui išmokant lėšas įmonės dalyviams mažinti, savoms akcijoms supirkti ar kitokiems mokėjimams iš kapitalo įmonės dalyviams atlikti, taip pat paskoloms įmonės dalyviams grąžinti arba suteikti. 
Įmonė niekada nėra gavusi valstybės pagalbos, kuri Europos Komisijos sprendimu (dėl individualios valstybės pagalbos arba valstybės pagalbos schemos) būtų pripažinta neteisėta ir nesuderinama su vidaus rinka, taip pat teisės aktuose nustatyta tvarka yra grąžinusi visą neteisėtos valstybės pagalbos sumą, įskaitant palūkanas.
Įmonė atitinka visas Apraše nustatytas sąlygas ir įsipareigoja laikytis subsidijos paraiškoje deklaruotų sąlygų, taip pat pripažįsta, kad, skyrus subsidiją, ši subsidijos paraiška prilyginama įmonės įsipareigojimams, kurių įmonė privalo laikytis jai skyrus subsidiją.
Įmonė teisės aktų nustatyta tvarka yra pateikusi Juridinių asmenų registrui metinių finansinių ataskaitų už 2019 metus rinkinį (jeigu įmonės finansiniai metai neatitinka kalendorinių metų, Juridinių asmenų registrui yra pateiktas paskutinių pasibaigusių finansinių metų ataskaitų rinkinys).
Suprantu, kad, nurodžiusi neteisingą, neišsamią ar netikslią informaciją (duomenis) ir jos pagrindu gavusi subsidiją, įmonė privalės grąžinti jai skirtą ir išmokėtą subsidiją ir sumokėti 0,03 procento dydžio delspinigius nuo laiku nesumokėtos grąžintinos subsidijos sumos ar jos dalies už kiekvieną pavėluotą dieną.
Žinau, kad suteikiama subsidija yra laikoma valstybės pagalba, teikiama laikantis 2020 m. kovo 20 d. Europos Komisijos komunikato „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su paskutiniais pakeitimais, padarytais 2020 m. spalio 13 d. Europos Komisijos komunikatu (toliau – Komunikatas), nuostatų, ir patvirtinu, kad įmonė atitinka Komunikate išdėstytas sąlygas.
Suprantu, kad Aprašo nustatyta tvarka nustačius, kad subsidija suteikta Apraše nustatytų reikalavimų neatitinkančiai įmonei arba kad subsidija yra naudojama nesilaikant deklaruotų sąlygų, neteisėtai suteikta subsidija ar jos dalis bus susigrąžinta Apraše nustatyta tvarka.
Susipažinau su Apraše nustatytomis sąlygomis, prisiimu nustatytus įsipareigojimus, susijusius su subsidijos gavimu ir naudojimu, bei atsakomybę už netinkamą jų vykdymą. 
Sutinku, kad subsidijos paraiškoje pateikti ir kiti būtini duomenys subsidijai apskaičiuoti ir gauti gali būti teikiami Aprašo 6 punkte nurodytoms institucijoms ir tvarkomi subsidijų administravimo tikslais.

