Schweizerische Eidgenossenschaft
Confédération suisse
Confederazione Svizzera
Confederaziun svizra
FF 2020
www.dirittofederale.admin.ch
La versione elettronica firmata
è quella determinante
s
Legge federale Disegno
sulle pigioni e sui fitti durante le chiusure aziendali
e le limitazioni ordinate per combattere il coronavirus
(COVID-19)
(Legge sulle pigioni commerciali COVID-19)
del ...
L'Assemblea federale della Confederazione Svizzera,
visto l'articolo 100 della Costituzione federale (Cost.)* 1;
visto il messaggio del Consiglio federale del 18 settembre 20202,
decreta:
Art. 1 Oggetto
1	La presente legge disciplina la determinazione della pigione o del fitto nel periodo
compreso tra il 17 marzo e il 21 giugno 2020:
a. delle strutture e aziende accessibili al pubblico che in seguito alle misure or-
dinate dalla Confederazione per combattere il coronavirus hanno dovuto es-
sere chiuse al pubblico;
b. delle strutture sanitarie che in seguito alle misure ordinate dalla Confedera-
zione per combattere il coronavirus hanno dovuto limitare la loro attività.
2	Disciplina inoltre le condizioni alle quali la Confederazione può concedere
un'indennità ai locatori che a causa delle perdite su pigioni o su fitti dovute alla
presente legge si ritrovano in una situazione di necessità economica.
Art. 2	Campo d'applicazione
La presente legge si applica alla locazione o all'affitto di locali commerciali, in
particolare delle seguenti strutture e aziende accessibili al pubblico, a condizione che
la pigione o il fitto per la cosa locata o affittata non superi i 20 000 franchi al mese:
a.	negozi; esclusi quelli che vendono derrate alimentari o oggetti d'uso quoti-
diano;
b.	ristoranti;
1 RS 101
2 FF 2020 7289
2020-2122
7321
L sulle pigioni commerciali COVID-19
FF 2020
c.
d.
e.
f.
bar, discoteche, locali notturni e locali erotici;
strutture ricreative e per il tempo libero;
strutture che offrono servizi alla persona con contatto corporeo;
strutture sanitarie quali ospedali, cliniche, studi medici e dentistici.
Art. 3
Deroghe al campo d'applicazione
1	La legge non è applicabile se relativamente all'importo della pigione o del fitto
durante il periodo di chiusura in seguito alle misure ordinate dalla Confederazione
per combattere il coronavirus:
a. esiste un esplicito accordo tra le parti contraenti;
b. esiste una decisione giudiziaria passata in giudicato prima del X mese 202X
[data del giorno successivo alla pubblicazione nella RU].
2	In caso di pigioni o fitti mensili compresi tra i 15 000 e i 20 000 franchi una parte
contraente può rinunciare all'applicazione della regolamentazione sulle pigioni e sui
fitti prevista dalla presente legge; la dichiarazione di rinuncia è comunicata per
scritto all'altra parte contraente entro 60 giorni dal X mese 202X [data del giorno
successivo alla pubblicazione nella RU].
Art. 4 Pigioni o fitti determinanti
1 La pigione o il fitto determinante corrisponde alla pigione netta o al fitto netto per i
locali commerciali in locazione o in affitto, compresi tutti gli oggetti concessi in uso,
ma escluse le spese accessorie.
2 Deve essere effettuata una detrazione adeguata se:
a. le spese accessorie sono incluse nella pigione o nel fitto;
b. la cosa locata o affittata presenta un'utilità abitativa.
3	Nel determinare l'importo della pigione o del fitto determinante non sono conside-
rate le quote della pigione o del fitto basate sulla cifra d'affari.
Art. 5 Pigioni o fitti dovuti
I conduttori e gli affittuari di strutture e aziende accessibili al pubblico che in seguito
alle misure ordinate dalla Confederazione per combattere il coronavirus hanno
dovuto essere chiuse sono tenuti a versare, per la durata della chiusura ordinata e in
deroga alle disposizioni del Codice delle obbligazioni3, il 40 per cento della pigione
o del fitto determinante.
3 RS 220
7322
L sulle pigioni commerciali COVID-19
FF 2020
Art. 6 Strutture sanitarie
Alle strutture sanitarie che in seguito alle misure ordinate dalla Confederazione per
combattere il coronavirus hanno dovuto limitare la loro attività si applica l'articolo 5
per la durata della limitazione ordinata, ma al massimo per due mesi.
Art. 7 Indennità per situazioni di necessità economica
1 La Confederazione mette a disposizione un importo massimo di 20 milioni di
franchi per il sostegno finanziario ai locatori che a causa delle perdite su pigioni o su
fitti dovute alla presente legge si ritrovano in una situazione di necessità economica.
2 Una situazione di necessità economica sussiste in particolare se è applicata una
pigione sulla base dei soli costi o se il richiedente può dimostrare che le perdite
finanziarie subite mettono a rischio la sua sopravvivenza economica.
3	Le domande sono presentate all'Ufficio federale delle abitazioni (UFAB) entro sei
mesi dal X mese 202X [data del giorno successivo alla pubblicazione nella RU]. Le
parti contraenti del rispettivo rapporto di locazione o di affitto sono tenute a presen-
tare documenti e a fornire informazioni.
4	L'UFAB stabilisce nei singoli casi l'importo dell'indennità. Questa non può supe-
rare l'ammontare delle perdite finanziarie subite.
5	Se si delinea che il volume delle domande supera quello dei fondi disponibili,
l'UFAB può:
a. stabilire ulteriori requisiti per definire una situazione di necessità economica;
b. limitare l'importo delle indennità.
Art. 8 Protezione giuridica
La valutazione delle domande di cui all'articolo 7 è retta dalle disposizioni generali
sull'amministrazione della giustizia federale.
Art. 9 Disposizione penale e denuncia di contravvenzioni
1 Chiunque ottenga un'indennità di cui all'articolo 7 fornendo intenzionalmente
informazioni false è punito con la multa fino a 10 000 franchi. Sono fatti salvi reati
più gravi punibili secondo il Codice penale svizzero4.
2 I collaboratori dell'UFAB e i terzi da esso incaricati sono autorizzati a segnalare
alle autorità preposte al procedimento penale le contravvenzioni di cui al capoverso
1 rilevate nello svolgimento della loro attività.
4 RS 311.0
7323
L sulle pigioni commerciali COVID-19
FF 2020
Art. 10 Referendum ed entrata in vigore
1 La presente legge è dichiarata urgente (art. 165 cpv. 1 Cost.). Sottostà a referen-
dum facoltativo (art. 141 cpv. 1 lett. b Cost.).
2 Entra retroattivamente in vigore il 17 marzo 20205 con effetto sino al 31 dicembre
2022.
Pubblicazione urgente del ... [inserire la data] ai sensi dell'art. 7 cpv. 3 della legge del
18 giugno 2004 sulle pubblicazioni ufficiali (RS 170.512).
7324