

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. GRUODŽIO 23 D. ĮSAKYMO NR. V-3006 „DĖL SKIEPIJIMO VALSTYBĖS BIUDŽETO LĖŠOMIS ĮSIGYJAMA COVID-19 LIGOS (KORONAVIRUSO INFEKCIJOS) VAKCINA PRIORITETINIŲ GYVENTOJŲ GRUPIŲ NUSTATYMO“ PAKEITIMO

2021 m. kovo 26 d. Nr. V-636
Vilnius

1. P a k e i č i u Lietuvos Respublikos sveikatos apsaugos ministro 2020 m. gruodžio 23 d. įsakymą Nr. V-3006 „Dėl skiepijimo valstybės biudžeto lėšomis įsigyjama COVID-19 ligos (koronaviruso infekcija) vakcina prioritetinių gyventojų grupių nustatymo“ (toliau – Prioritetų įsakymas) ir 1.20 papunktį išdėstau taip:
„1.20. asmenys, vykdydami gyvybiškai svarbias valstybės funkcijas, kontaktuojantys su kitais asmenimis, išskyrus atliekančius funkcijas bendrosiose veiklos srityse (veiklos planavimas, finansų valdymas, informacinių technologijų valdymas, personalo valdymas, viešieji pirkimai, teisė, dokumentų valdymas, turto valdymas, viešieji ryšiai, tarptautiniai ryšiai, vidaus auditas, korupcijos prevencija) (toliau – bendrosios funkcijos): vidaus tarnybos pareigūnai ir kiti darbuotojai, dirbantys Policijos departamente prie Vidaus reikalų ministerijos ir jam pavaldžiose įstaigose, Valstybės sienos apsaugos tarnyboje prie Vidaus reikalų ministerijos, Priešgaisrinės apsaugos ir gelbėjimo departamente prie Vidaus reikalų ministerijos ir jam pavaldžiose įstaigose, Viešojo saugumo tarnyboje prie Vidaus reikalų ministerijos, Finansinių nusikaltimų tyrimų tarnyboje prie Lietuvos Respublikos vidaus reikalų ministerijos, Kalėjimų departamente prie Lietuvos Respublikos teisingumo ministerijos ir jam pavaldžiose įstaigose ir Muitinės departamente prie Finansų ministerijos; Lietuvos Respublikos vadovybės apsaugos tarnybos, Lietuvos Respublikos specialiųjų tyrimų tarnybos, Lietuvos Respublikos valstybės saugumo departamento pareigūnai ir kiti darbuotojai; Antrojo operatyvinių tarnybų departamento prie Krašto apsaugos ministerijos žvalgybos pareigūnai ir kiti darbuotojai; savivaldybių priešgaisrinių tarnybų ugniagesiai gelbėtojai ir kiti darbuotojai; Nacionalinio visuomenės sveikatos centro darbuotojai, užtikrinantys karantino režimo priemonių laikymosi kontrolę, turintys tiesioginį (nuolatinį ar laikiną) kontaktą su kitais asmenimis; asmenys, dirbantys įmonėse, įrašytose į Pirmos ir antros kategorijos nacionaliniam saugumui užtikrinti svarbių įmonių sąrašus (Lietuvos Respublikos nacionaliniam saugumui užtikrinti svarbių objektų apsaugos įstatymo 1 ir 2 priedai); kariai, išskyrus nurodytus šio įsakymo 1.7 papunktyje, ir nuolatinės pradinės privalomosios tarnybos karo tarnybos kariai ir juos aptarnaujantis personalas; darbuotojai, dirbantys mažmeninės prekybos įmonėse, vykdydami savo funkcijas kontaktuojantys su klientais (kasininkai, salės darbuotojai, apsaugos darbuotojai, kt.); darbuotojai, dirbantys maisto tvarkymo subjektuose, išskyrus viešojo maitinimo įstaigas, tiesiogiai susiję su maisto produktų gaminimu; kiti gyvybiškai svarbias valstybės funkcijas, išskyrus bendrąsias, vykdantys darbuotojai, kontaktuojantys su kitais asmenimis, kai funkcijų negalima vykdyti nuotoliniu būdu;“.
2. N u s t a t a u, kad įsigaliojus šiam įsakymui tikslinami sudaryti asmenų, kurie skiepijami COVID-19 ligos (koronaviruso infekcijos) vakcina, sąrašai ir rezerviniai sąrašai ir asmenys skiepijami pagal šiuo įsakymu pakeistą Prioritetų įsakymą.



Sveikatos apsaugos ministras				Arūnas Dulkys

