Regeling van de Minister van Binnenlandse Zaken en Koninkrijksrelaties van 25 januari 2021 tot wijziging van de Tijdelijke regeling verkiezingen covid-19
De Minister van Binnenlandse Zaken en Koninkrijksrelaties;

Gelet op de artikelen 7b, vierde lid, 9, eerste, derde, vierde en vijfde lid, 11b, vierde lid, 11c, zevende lid, 13, vijfde en zevende lid, 16, derde en vierde lid, 17d, vijfde lid, 17f, vierde lid, 17g, tweede lid, 23, 23e, tweede lid, 23j, tweede lid, 23o, tweede lid, en 28a, tweede lid, van de Tijdelijke wet verkiezingen covid-19, artikel 41, tweede lid, van het Tijdelijk experimentenbesluit stembiljetten en centrale stemopneming en de artikelen J 7, J 20, K 4, vierde lid, L 11, tweede lid, M 6, derde lid, N 10, derde lid, N 11, O 3, P 22 van de Kieswet;

Besluit:

ARTIKEL I
De Tijdelijke regeling verkiezingen covid-19 wordt als volgt gewijzigd:

A

In artikel 1 wordt onder vernummering van de onderdelen b en c tot c en d een onderdeel ingevoegd, luidende:

b. mondkapje:
voorwerp dat op grond van zijn ontwerp bestemd is om te worden gedragen en in ieder geval de mond en de neusgaten volledig te bedekken teneinde de verspreiding van virussen en andere ziektekiemen tegen te gaan;

B

Artikel 3 vervalt.

C

Artikel 5 wordt als volgt gewijzigd:

1. Voor de tekst wordt de aanduiding ‘1.’ geplaatst.

2. Onder verlettering van het eerste lid (nieuw), onderdelen c en d tot d en e komen de onderdelen a, b en c (nieuw) te luiden:

a.Personen van dertien jaar en ouder dragen in het stemlokaal een mondkapje. De kiezer, bedoeld in artikel 9, vijfde lid, van de Tijdelijke wet verkiezingen covid-19, draagt een mondneusmasker.

b.In afwijking van onderdeel a dragen de leden van het stembureau en de personen, bedoeld in artikel N 5 van de Kieswet, in het stemlokaal een mondneusmaker.

c.Onverminderd onderdeel b, dragen de leden van het stembureau die elk belast zijn met alle in artikel 8, derde lid, onder a, van de Tijdelijke wet bedoelde taken, leden van het stembureau die schoonmaakwerkzaamheden verrichten, alsook het lid van het stembureau dat een kiezer bijstand verleent als bedoeld in artikel 9, vijfde lid, wegwerphandschoenen.

d.Op personen als bedoeld in artikel J 4, vijfde lid, van de Kieswet is, voor zover zij schoonmaakwerkzaamheden verrichten, onderdeel c van overeenkomstige toepassing.

3. Er worden twee leden toegevoegd, luidende:

2.Het lid van een stembureau dat bij de ingang van het stemlokaal de in artikel 9, zesde lid, van de Tijdelijke wet verkiezingen covid-19 genoemde taak verricht, draagt een mondneusmasker.

3.De verplichting in het eerste lid, onderdeel a, geldt niet voor:

a.personen die vanwege een beperking of een ziekte geen mondkapje kunnen dragen;

b.begeleiders van personen met een verstandelijke beperking, voor zover deze personen van het door begeleiders dragen van een mondkapje ernstig ontregeld raken, en voor personen die spreken met iemand die vanwege een auditieve beperking moet kunnen spraakafzien; en

c.personen aan wie gevraagd wordt krachtens een wettelijke bepaling hun mondkapje af te zetten om zich te identificeren met een document als bedoeld in artikel 1 van de Wet op de identificatieplicht op het moment van identificatie.

D

Na paragraaf 2 worden twee nieuwe paragrafen ingevoegd, luidende:

Paragraaf 2a. Vooropening door briefstembureaus
Artikel 5a (Reikwijdte paragraaf 2a)
Indien burgemeester en wethouders gebruik hebben gemaakt van hun bevoegdheid, bedoeld in artikel 11b, eerste lid, van de Tijdelijke wet verkiezingen covid-19, gelden ten aanzien van de extra zittingen van de briefstembureaus voorafgaande aan de dag van de stemming de artikelen 5b tot en met 5f.

Artikel 5b (Kennisgeving eerdere zittingen)
Ten minste twee weken vóór de dag van de stemming brengen burgemeester en wethouders ter openbare kennis op welke dag of dagen en gedurende welke tijden de briefstembureaus extra zitting houden, alsmede op welke plaats.

Artikel 5c (Afsluiting zitting)
1.Aan het eind van elke zitting wordt de sleuf van de stembus onmiddellijk in tegenwoordigheid van de in het stemlokaal aanwezige kiezers afgesloten, waarna de stembus verzegeld wordt en de sleutel waarmee de stembus is afgesloten, in een enveloppe wordt gedaan.

2.Vervolgens stelt het stembureau vast hoeveel kiezers het die zitting tot de stemming heeft toegelaten. Dit aantal wordt door de voorzitter aan de aanwezige kiezers medegedeeld.

3.Daarna worden in afzonderlijke, te verzegelen, pakken gedaan:

a.de ingeleverde stempluspassen;

b.de ingevolge artikel 11h Tijdelijke wet verkiezingen covid-19 terzijde gelegde retourenveloppen.

Artikel 5d (Proces-verbaal vooropening)
1.Van elke zitting wordt proces-verbaal opgemaakt.

2.Artikel N 10, eerste lid, laatste volzin, tweede en derde lid, van de Kieswet is van overeenkomstige toepassing.

3.De processen-verbaal, bedoeld in het eerste lid, die door een briefstembureau zijn opgemaakt, vormen tezamen met het op grond van artikel N 10, eerste lid, van de Kieswet opgemaakte proces-verbaal van de stemopneming, het proces-verbaal van het briefstembureau.

Artikel 5e (Voorbereiding opslag)
1.Onmiddellijk na de ondertekening van het proces-verbaal wordt het proces-verbaal samen met de sleutel van de stembus in een te verzegelen enveloppe gedaan. Op deze enveloppe wordt de naam van de gemeente en het nummer van het stembureau vermeld.

2.Het stembureau geeft de stembus, de verzegelde enveloppe en de pakken zo spoedig mogelijk bij de burgemeester in bewaring. Tot aan die inbewaringgeving draagt het stembureau er zorg voor dat de zegels op de stembus en de enveloppe niet worden verbroken.

3.Voor elke extra zitting wordt een andere stembus gebruikt.

Artikel 5f (Overdracht stembussen en enveloppe voor stemopneming)
1.De burgemeester stelt tijdig voor de aanvang van de stemopneming bedoeld in artikel 23e van de Tijdelijke wet verkiezingen covid-19, de aan hem overgedragen stembussen en verzegelde enveloppen ter beschikking aan de voorzitter van het briefstembureau.

2.Tijdig voor de aanvang van de stemopneming opent het stembureau de verzegelde enveloppen, waarna het de stembussen opent.

Paragraaf 2b. Ontvangst, transport, opslag en overdracht van retourenveloppen
Artikel 5g (Via de post)
1.De burgemeester draagt er zorg voor dat de retourenveloppen die, op grond van artikel 11c, vijfde lid, van de Tijdelijke wet verkiezingen covid-19, worden ontvangen, onmiddellijk worden opgeslagen in:

a.een inbraakvertragende en brandwerende voorziening, waaronder in elk geval wordt begrepen een gesloten inbraakwerende waardekast of kluis;

b.een ruimte, uitgerust met een inbraakalarmeringssysteem dat in verbinding staat met een door de rijksoverheid toegelaten alarmcentrale; of

c.een ruimte die onder permanente fysieke (24-uurs) bewaking staat.

2.De burgemeester houdt aantekening van het aantal ontvangen retourenveloppen.

3.Ten behoeve van het vervoer naar de plaats waar een briefstembureau zitting houdt, worden de retourenveloppen in een transportbox gedaan. De transportbox wordt afgesloten en verzegeld.

Artikel 5h (Via een afgiftepunt)
1.Nadat de in artikel 11d, vijfde lid, van de Tijdelijke wet verkiezingen covid-19 voorgeschreven handelingen zijn verricht deponeert de persoon die bij het afgiftepunt een retourenveloppe in ontvangst heeft genomen deze retourenveloppe in het bijzijn van degene die de retourenveloppe heeft afgegeven in de transportbox. Er wordt aantekening gehouden van het aantal enveloppen dat in de transportbox wordt gedeponeerd.

2.Zodra de voor de openstelling van het afgiftepunt vastgestelde tijd verstreken is, wordt dit aangekondigd en worden alleen de op dat ogenblik bij het afgiftepunt wachtende personen nog daartoe toegelaten.

3.Op de transportbox, bedoeld in het eerste lid, is het bepaalde in artikel J 3 van het Kiesbesluit van overeenkomstige toepassing, met dien verstande dat de sleuf in het deksel van de transportbox ten minste 170 millimeter breed dient te zijn.

4.Voor elke dag waarop een afgiftepunt open is wordt een nieuwe transportbox gebruikt. Alvorens het afgiftepunt te openen vergewist degene die op het afgiftepunt retourenveloppen in ontvangst neemt zich ervan dat de transportbox leeg is en sluit deze. Tot het moment waarop het afgiftepunt sluit staat de transportbox voortdurend onder het toezicht van ten minste een persoon.

5.Na de sluiting van het afgiftepunt wordt de sleuf van de transportbox gesloten en de transportbox verzegeld. Daarna maakt de persoon die bij het afgiftepunt de retourenveloppen in ontvangst heeft genomen een verslag op van de openstelling. Voor dit verslag wordt Model H van de bijlage bij deze regeling gebruikt. Het verslag en de sleutel van de transportbox worden in een te verzegelen enveloppe gedaan.

6.De burgemeester draagt er zorg voor dat de transportbox en de verzegelde enveloppe ten minste na elke dag dat een afgiftepunt open is gesteld gescheiden van elkaar worden vervoerd en, tot het moment dat zij kunnen worden overgedragen aan het briefstembureau, gescheiden van elkaar worden opgeslagen in:

a.in een inbraakvertragende en brandwerende voorziening, waaronder in elk geval wordt begrepen een gesloten inbraakwerende waardekast of kluis;

b.een ruimte, uitgerust met een inbraakalarmeringssysteem dat in verbinding staat met een door de rijksoverheid toegelaten alarmcentrale; of

c.een ruimte die onder permanente fysieke (24-uurs) bewaking staat.

7.In het geval de burgemeester de transportbox gedurende de tijd dat een afgiftepunt open is doet ophalen, zijn het vierde tot en met het zesde lid van overeenkomstige toepassing.

Artikel 5i (Via een stembureau)
1.Indien het betreft een stembureau als bedoeld in de artikelen 2g, 3a, dan wel 4a van de Tijdelijke wet verkiezingen covid-19 draagt de burgemeester er zorg voor dat de in artikel 17d van de Tijdelijke wet verkiezingen covid-19 bedoelde pakken, tot het moment dat zij kunnen worden overgedragen aan het briefstembureau, worden opgeslagen in:

a.een inbraakvertragende en brandwerende voorziening, waaronder in elk geval wordt begrepen een gesloten inbraakwerende waardekast of kluis;

b.een ruimte, uitgerust met een inbraakalarmeringssysteem dat in verbinding staat met een door de rijksoverheid toegelaten alarmcentrale; of

c.een ruimte die onder permanente fysieke (24-uurs) bewaking staat.

2.Indien het betreft een stembureau als bedoeld in de artikelen J 1, derde lid, of J 4a, eerste lid, van de Kieswet dan wel een stembureau als bedoeld in de artikelen 3 of 4 van de Tijdelijke wet verkiezingen covid-19 waarbij de stemming vóór 21.00 uur is geëindigd, is het eerste lid eveneens van toepassing.

3.Indien het betreft een stembureau waarbij de stemming op de dag van de stemming om 21.00 uur is geëindigd, draagt de burgemeester er zorg voor dat het in artikel 17d van de Tijdelijke wet verkiezingen covid-19 bedoelde pak zo spoedig mogelijk wordt overgedragen aan het briefstembureau.

Artikel 5j (Aanvullende regels over het vervoer van briefstembescheiden)
1.De burgemeester draagt er zorg voor dat bij het vervoer van de transportboxen bedoeld in de artikelen 5g en 5h, alsook de pakken, bedoeld in artikel 5i steeds ten minste twee personen de integriteit van de transportbox respectievelijk de pakken alsmede de inhoud daarvan waarborgen.

2.Tijdens het vervoer bevindt de transportbox dan wel het pak zich in een afgesloten deel van het transportmiddel.

E

Paragaaf 4 komt te luiden:

Paragraaf 4. Transport, opslag en overdracht van verkiezingsbescheiden
Artikel 10 (Toezicht bij vervoer stembus)
1.De burgemeester draagt er zorg voor dat vanaf de overdracht, bedoeld in artikel 21, tweede lid, van de Tijdelijke wet verkiezingen covid-19, tot aan de overdracht, bedoeld in artikel 22, eerste lid, van die wet, ten minste twee personen de integriteit van de stembus en de inhoud daarvan waarborgen.

2.Tijdens het vervoer bevindt de stembus dan wel het pak zich in een afgesloten deel van het transportmiddel.

Artikel 11 (Toezicht op enveloppe en pakken)
De leden van het stembureau dragen er zorg voor dat ten minste twee personen de integriteit van de enveloppe en pakken, bedoeld in artikel 21, derde of vierde lid, van de Tijdelijke wet verkiezingen covid-19, waarborgen.

Artikel 11a (Opslag stembus, enveloppe en pakken)
1.Indien het een stembureau betreft als bedoeld in de artikelen 2g, 3a, dan wel 4a van de Tijdelijke wet verkiezingen covid-19 draagt de burgemeester er zorg voor dat enerzijds de stembus en anderzijds de enveloppe en pakken na de dag van stemming, tot het moment dat zij kunnen worden overgedragen aan het stembureau ten behoeve van de stemopneming, gescheiden van elkaar worden vervoerd en gescheiden van elkaar worden opgeslagen in:

a.een inbraakvertragende en brandwerende voorziening, waaronder in elk geval wordt begrepen een gesloten inbraakwerende waardekast of kluis; of

b.een ruimte, uitgerust met een inbraakalarmeringssysteem dat in verbinding staat met een door de rijksoverheid toegelaten alarmcentrale; of

c.een ruimte die onder permanente fysieke (24-uurs) bewaking staat.

2.Indien het betreft een stembureau als bedoeld in de artikelen J 1, derde lid, of J 4a, eerste lid, van de Kieswet dan wel een stembureau als bedoeld in de artikelen 3 of 4 van de Tijdelijke wet verkiezingen covid-19 waarvan de stemming vóór 21.00 uur is geëindigd, is het eerste lid eveneens van toepassing.

F

Na paragraaf 4 worden zes paragrafen ingevoegd, luidende:

Paragraaf 4a. Nadere regels over de stemopneming
Artikel 11b (Schorsing)
1.Indien de stemopneming door het stembureau wordt geschorst, als bedoeld in artikel 17e, eerste lid, van de Tijdelijke wet verkiezingen covid-19, wordt de stembus, nadat de handelingen bedoeld in artikel 17e, tweede lid, van de Tijdelijke wet verkiezingen covid-19, zijn uitgevoerd, verzegeld.

2.De burgemeester draagt er zorg voor dat de stembus en de verzegelde enveloppe gescheiden van elkaar worden vervoerd en, tot het moment dat stemopneming wordt hervat, gescheiden van elkaar worden opgeslagen in:

a.een inbraakvertragende en brandwerende voorziening, waaronder in elk geval wordt begrepen een gesloten inbraakwerende waardekast of kluis;

b.een ruimte, uitgerust met een inbraakalarmeringssysteem dat in verbinding staat met een door de rijksoverheid toegelaten alarmcentrale; of

c.een ruimte die onder permanente fysieke (24-uurs) bewaking staat.

Artikel 11c (Handelswijze als stemopneming vóór 21.00 uur is afgerond)
1.Indien een stembureau de in artikel N 2 en N 9, tweede tot en met vierde lid, van de Kieswet bedoelde werkzaamheden op de dag van de stemming vóór eenentwintig uur verricht, verzegelt het de pakken pas nadat het uitvoering heeft kunnen geven aan artikel N 9, eerste lid, eerste volzin, van de Kieswet.

2.Met dien verstande dat het stembureau de in het eerste lid bedoelde pakken onder zich dient te hebben op het moment dat de stemopneming wordt hervat worden de pakken tot die tijd tijdelijk opgeslagen op de locatie waar het stembureau zitting houdt in:

a.een inbraakvertragende en brandwerende voorziening, waaronder in elk geval wordt begrepen een gesloten inbraakwerende waardekast of kluis;

b.een ruimte, uitgerust met een inbraakalarmeringssysteem dat in verbinding staat met een door de rijksoverheid toegelaten alarmcentrale; of

c.een ruimte die onder permanente fysieke (24-uurs) bewaking staat.

Artikel 11d (Duur openbaarmaking processen-verbaal stembureaus)
De processen-verbaal en de digitale bestanden die op grond van artikel 17g van de Tijdelijke wet verkiezingen covid-19 elektronisch openbaar zijn gemaakt dienen ten minste beschikbaar te blijven tot drie maanden nadat over de toelating van de gekozenen is beslist.

Paragraaf 4b. Nadere regels over de stemopneming door briefstembureaus
Artikel 11e (Werkwijze bij een vooropening)
Indien gebruik is gemaakt van de bevoegdheid, bedoeld in 11b, eerste lid, van de Tijdelijke wet verkiezingen covid-19 wordt eerst de in artikel 23e, eerste lid, van die wet bedoelde stemopneming uitgevoerd. Als de stemopneming van de reeds in de stembus aanwezige stembiljetten is voltooid, wordt zulks door de voorzitter van het briefstembureau verklaard, waarna deze de stemopneming schorst. Nadat de handelingen, bedoeld in de artikelen 11g tot en met 11i van de Tijdelijke wet verkiezingen covid-19, ten aanzien van de tijdig binnengekomen retourenveloppen zijn verricht, wordt de stemopneming hervat.

Paragraaf 4c. De openbare zitting van een hoofdstembureau
Artikel 11f (Hygiënemaatregelen en persoonlijke beschermingsmiddelen bij zitting hoofdstembureau)
1.Bij de inrichting van de fysieke locatie waar het hoofdstembureau een openbare zitting houdt, wordt voldoende afstand aangebracht tussen de leden en de andere aanwezige personen.

2.Personen van dertien jaar en ouder die, anders dan als lid, de zitting bijwonen van het hoofdstembureau in de ruimte waar deze fysieke plaatsvindt, dragen in deze ruimte een mondkapje. Deze verplichting geldt niet voor personen voor zover zij geplaceerd zijn en de veiligeafstandsnorm in acht nemen.

3.De artikelen 4, aanhef en onder a, en 5, derde lid, zijn van overeenkomstige toepassing.

Artikel 11g (Duur openbaarmaking proces-verbaal hoofdstembureau)
Het proces-verbaal en de digitale bestanden die op grond van artikel 23j van de Tijdelijke wet verkiezingen covid-19 verkiezingen covid-19 elektronisch openbaar zijn gemaakt dienen ten minste beschikbaar te blijven tot drie maanden nadat over de toelating van de gekozenen is beslist.

Paragraaf 4d. De openbare zitting van een centraal stembureau
Artikel 11h (Hygiënemaatregelen en persoonlijke beschermingsmiddelen bij zitting centraal stembureau)
1.Bij de inrichting van de fysieke locatie waar het centraal stembureau een openbare zitting houdt, wordt voldoende afstand aangebracht tussen de leden en de andere aanwezige personen.

2.Personen van dertien jaar en ouder die, anders dan als lid, de zitting bijwonen van het centraal stembureau in de ruimte waar deze fysieke plaatsvindt, dragen in deze ruimte een mondkapje. Deze verplichting geldt niet voor personen voor zover zij geplaceerd zijn en de veiligeafstandsnorm in acht nemen.

3.De artikelen 4, aanhef en onder a, en 5, derde lid, zijn van overeenkomstige toepassing.

Artikel 11i (Duur openbaarmaking proces-verbaal centraal stembureau)
Het proces-verbaal en de digitale bestanden die op grond van artikel 23o van de Tijdelijke wet verkiezingen covid-19 verkiezingen covid-19 elektronisch openbaar zijn gemaakt dienen ten minste beschikbaar te blijven tot drie maanden nadat over de toelating van de gekozenen is beslist.

Paragraaf 4e Tijdelijke regels over de toepassing in Bonaire, Sint Eustatius en Saba
Artikel 11j (Bewaren verkiezingsbescheiden)
In aanvulling op de artikelen 11a, eerste lid, en 11b, tweede lid, kunnen de stembus respectievelijk de enveloppen en pakken, voor zover een openbaar lichaam niet beschikt over een inbraakalarmeringssysteem, bedoeld in onderdeel b van die bepalingen, ook worden opgeslagen in een ruimte die onder permanente fysieke (24-uurs) bewaking staat.

Paragraaf 4f. Experimenten
Artikel 11k (Hygiënemaatregelen en persoonlijke beschermingsmiddelen bij zitting gemeentelijk stembureau)
1.Op de locatie waar het gemeentelijk stembureau de stemopneming verricht en de zitting tot vaststelling van de uitslag houdt, gelden de volgende maatregelen:

a.Personen van dertien jaar en ouder dragen een mondkapje.

b.In afwijking van onderdeel a dragen de leden van het gemeentelijk stembureau en de personen, bedoeld in artikel 27 van het Tijdelijk experimentenbesluit stembiljetten en centrale stemopneming, een mondneusmasker.

c.Degene die schoonmaakwerkzaamheden verricht op de locatie, draagt daarbij wegwerphandschoenen.

2.De artikelen 4, aanhef en onder a, en 5, derde lid, zijn van overeenkomstige toepassing.

Artikel 11l (Duur openbaarmaking proces-verbaal gemeentelijk stembureau)
Het proces-verbaal en de digitale bestanden die op grond van artikel 28a van de Tijdelijke wet verkiezingen covid-19 verkiezingen covid-19 elektronisch openbaar zijn gemaakt dienen ten minste beschikbaar te blijven tot drie maanden nadat over de toelating van de gekozenen is beslist.

G

De Bijlage behorende bij artikel 2 wordt vervangen door Bijlage I van deze regeling.

ARTIKEL II
Bijlage 1 bij artikel 1 van de Kiesregeling wordt als volgt gewijzigd:

1.Aan Model J 7 worden drie nieuwe onderdelen toegevoegd die zijn opgenomen in onderdeel A van bijlage II bij deze regeling.

2.De kiezershandleidingen voor verkiezingen, Model J 16, worden vervangen door het model in onderdeel B van bijlage II bij deze regeling.

3.De modellen J 20, L 8, N 10-1, N 10-2a, N 10-2b, N 11, O 3 en P 22-1 worden vervangen door de gelijknamige modellen die zijn opgenomen in onderdeel C van bijlage II bij deze regeling.

4.Aan Model K 4 worden drie nieuwe onderdelen toegevoegd die zijn opgenomen in onderdeel D van bijlage II bij deze regeling.

5.Aan Model L 11 worden drie nieuwe onderdelen toegevoegd die zijn opgenomen in onderdeel E van bijlage II bij deze regeling.

ARTIKEL III
In de bijlage van de Tijdelijke experimentenregeling centrale stemopneming worden de modellen I en II vervangen door de gelijknamige modellen die in Bijlage III van deze regeling zijn opgenomen.

ARTIKEL IV
Deze regeling treedt in werking met ingang van de dag na de datum van uitgifte van de Staatscourant waarin zij wordt geplaatst, met dien verstande dat als de Tijdelijke wet Tweede Kamerverkiezing covid-19 op dat tijdstip nog niet in werking is getreden, deze regeling gelijktijdig met die wet in werking treedt.

Deze regeling zal met de toelichting in de Staatscourant worden geplaatst.

De Minister van Binnenlandse Zaken en Koninkrijksrelaties,
K.H. Ollongren

BIJLAGE I BEHORENDE BIJ ARTIKEL I, ONDERDEEL GBijlage behorende bij artikel 2
Inhoudsopgave:

In de onderstaande inhoudsopgave wordt verstaan onder:

–Tijdelijke regeling: Tijdelijke regeling verkiezingen covid-19;

–Tijdelijke wet: Tijdelijke wet verkiezingen covid-19;

Model:

Grondslag

Omschrijving

Model A

Art. 9 lid 1 Tijdelijke wet

Flyer voor kiezers

Model B-1

Art. 9 lid 1 Tijdelijke wet

Poster ingang stemlokaal

Model C-1

Art. 9 lid 3 Tijdelijke wet

Gezondheidscheck t.b.v. leden stembureau

Model C-2

Art. 9 lid 3 Tijdelijke wet

Gezondheidscheck t.b.v. waarnemer

Model C-3

Art. 28 lid 1 jo. 9 lid 3 Tijdelijke wet

Gezondheidscheck t.b.v. leden gemeentelijk stembureau

Model C-4

Art. 23g lid 1 jo. 9 lid 3 Tijdelijke wet

Gezondheidscheck t.b.v. leden hoofdstembureau en centraal stembureau

Model C-5

Art. 9 lid 5 Tijdelijke wet

Gezondheidscheck voor de kiezer die bij het stemmen voor de Tweede Kamerverkiezing hulp vraagt aan het stembureau

Model D

Art. 13 lid 5 Tijdelijke wet

Verslag van een waarnemer van de zitting van een stembureau met beperkte toegang

Model E-1

Art. N 10 lid 3 Kieswet

Proces-verbaal van de vooropening bij een briefstembureau in een Nederlandse gemeente

Model E-2

Art. N 10 lid 3 Kieswet

Proces-verbaal van de telling bij een briefstembureau in een Nederlandse gemeente

Model F-1

Art. 7b lid 4 Tijdelijke wet

Briefstembiljet

Model F-2

Art. 7b lid 4 Tijdelijke wet

Geadresseerde retourenveloppe

Model F-3

Art. 7b lid 4 Tijdelijke wet

Stempluspas

Model F-4

Art. 7b lid 4 Tijdelijke wet

Enveloppe voor het stembiljet

Model F-5

Art. 7b lid 4 Tijdelijke wet

Handleiding voor de kiezer die per brief stemt

Model F-6

Art. 7b lid 4 Tijdelijke wet

Enveloppe verzending briefstembescheiden aan kiezers

Model G-1

Art. 16 lid 3 Tijdelijke wet

Elektronisch verzoek om bij volmacht te stemmen bij de verkiezing van de leden van de Tweede Kamer der Staten-Generaal (maart 2021)

Model G-2

Art. 16 lid 4 Tijdelijke wet

Verklaring gemachtigde volmachtstem bij de verkiezing van de leden van de Tweede Kamer der Staten-Generaal (maart 2021)

Model H

Art. 5 lid 5 Tijdelijke regeling

Verslag openstelling afgiftepunt

Model A: Flyer voor kiezers

Model B-1: Poster ingang stemlokaal

Model C-1: Gezondheidscheck t.b.v. leden stembureau

Model C-2: Gezondheidscheck t.b.v. waarnemer

Model C-3: Gezondheidscheck t.b.v. leden gemeentelijk stembureau

Model C-4: Gezondheidscheck t.b.v. leden hoofdstembureau en centraal stembureau

Model C-5: Gezondheidscheck voor de kiezer die bij het stemmen voor de Tweede Kamerverkiezing hulp vraagt aan het stembureau

Model D: Verslag van een waarnemer van de zitting van een stembureau met beperkte toegang





Model E-1: Proces-verbaal van de vooropening bij een briefstembureau in een Nederlandse gemeente








Model E-2: Proces-verbaal van de telling bij een briefstembureau in een Nederlandse gemeente














Model F-1: Briefstembiljet

Model F-2: Geadresseerde retourenveloppe

Model F-3: Stempluspas


Model F-4: Enveloppe voor het stembiljet


Model F-5: Handleiding voor de kiezer die per brief stemt


Model F-6: Enveloppe verzending briefstembescheiden aan kiezers
Voor de verzending van de in artikel 7b, eerste lid, onderdeel a, b, d en e, van de Tijdelijke wet verkiezingen covid-19 bedoelde stukken wordt een vensterenveloppe met het formaat C5+ gebruikt, conform het volgende voorbeeld:


Model G-1: Elektronisch verzoek om bij volmacht te stemmen bij de verkiezing van de leden van de Tweede Kamer der Staten-Generaal (maart 2021)


Model G-2: Verklaring gemachtigde volmachtstem bij de verkiezing van de leden van de Tweede Kamer der Staten-Generaal (maart 2021)

Model H: Verslag afgiftepunt briefstembescheiden

BIJLAGE II BEHOREND BIJ ARTIKEL IIA
9.Het model voor de stempas voor de verkiezing van de leden van de Tweede Kamer luidt in het Europees deel van Nederland als volgt:



10.Het model voor de stempas voor de verkiezing van de leden van de Tweede Kamer luidt in Bonaire en Sint Eustatius als volgt:



11.Het model voor de stempas voor de verkiezing van de leden van de Tweede Kamer luidt in Saba als volgt:



B
Het model voor de kiezershandleiding voor verkiezingen luidt als volgt:


CModel J 20. Stembiljet

Model L 8


Model N 10-1














Model N 10-2a







Model N 10-2b










Model N 11





Model O 3







Model P 22-1












D
4.Het model voor de kiezerspas voor de verkiezing van de leden van de Tweede Kamer luidt in het Europees deel van Nederland als volgt:



5.Het model voor de kiezerspas voor de verkiezing van de leden van de Tweede Kamer luidt in Bonaire en Sint Eustatius als volgt:



6.Het model voor de kiezerspas voor de verkiezing van de leden van de Tweede Kamer luidt in Saba als volgt:



E
7.Het model voor het schriftelijk volmachtbewijs voor de verkiezing van de leden van de Tweede Kamer luidt in het Europese deel van Nederland als volgt:



8.Het model voor het schriftelijk volmachtbewijs voor de verkiezing van de leden van de Tweede Kamer luidt in Bonaire en Sint Eustatius als volgt:



9.Het model voor het schriftelijk volmachtbewijs voor de verkiezing van de leden van de Tweede Kamer luidt in Saba als volgt:



BIJLAGE III BEHOREND BIJ ARTIKEL IIIModel I: Proces-verbaal van een stembureau bij het experiment met een centrale stemopneming













Model II: Proces-verbaal van het gemeentelijk stembureau bij het experiment met een centrale stemopneming
















TOELICHTINGAlgemeen1. Inleiding
De Tijdelijke wet verkiezingen covid-19 heeft tot doel het mogelijk te maken dat er verkiezingen als bedoeld in de Kieswet worden georganiseerd en gehouden met inachtneming van de maatregelen die noodzakelijk zijn om verspreiding te voorkomen van het nieuwe coronavirus (SARS-CoV-2), dat de ziekte covid-19 kan veroorzaken. Bij de plenaire behandeling van die wet heeft de Tweede Kamer onder andere de motie-Terpstra1 en de motie-Sneller c.s.2 aangenomen. Die moties hebben mij aanleiding gegeven om de Tijdelijke wet verkiezingen covid-19 ten behoeve van de verkiezing van de leden van de Tweede Kamer in 2021 aan te vullen met o.a. een mogelijkheid voor het stemmen per brief en een mogelijkheid om ook op de twee aan de dag van de stemming voorafgaande dagen al een stem uit te brengen in het stemlokaal. Deze Wijziging van de Tijdelijke wet verkiezingen covid-19 ten behoeve van de verkiezing van de leden van de Tweede Kamer in 2021 (Tijdelijke wet Tweede Kamerverkiezing covid-19) maakt op een aantal onderdelen nadere regelgeving nodig bij ministeriële regeling. Daartoe strekt deze tijdelijke regeling, die primair is gericht op de Tweede Kamerverkiezing van 17 maart 2021.

2. Inhoud van de regeling
Allereerst wordt door middel van deze regeling een groot aantal modellen vastgesteld. Verder wordt in deze regeling voorgeschreven dat personen van dertien jaar en ouder een mondkapje dragen in het stemlokaal, dat de stembureauleden een mondneusmasker dragen en worden de persoonlijke beschermingsmiddelen en hygiënemaatregelen bepaald die gelden tijdens de zittingen van het hoofdstembureau, het centraal stembureau en (in gemeenten die op grond van de Tijdelijke experimentenwet stembiljetten en centrale stemopneming meedoen aan het experiment met centrale stemopneming) het gemeentelijk stembureau. De voorschriften zijn gebaseerd op adviezen van het RIVM van 30 juli 2020 en 14 oktober 2020 aangaande het veilig inrichten van het verkiezingsproces. Voorts worden regels gesteld over de vooropening en de stemopneming door de briefstembureaus, en over de ontvangst, het transport, de opslag en de overdracht van de stembescheiden (zowel voor de briefstemmen als voor de in een stemlokaal uitgebrachte stemmen in de situatie dat de stemopneming wordt geschorst en de stemmen die zijn uitgebracht in stemlokalen voor vervroegd stemmen). Daarnaast bevat deze ministeriële regeling nadere regels over de duur van de digitale openbaarmaking van de processen-verbaal van de stembureaus, de briefstembureaus, de hoofdstembureaus en het centraal stembureau.

Voor de achtergronden van de regeling van bovengenoemde onderwerpen zij verwezen naar de memorie van toelichting bij de Tijdelijke wet Tweede Kamerverkiezing covid-19 (Kamerstukken II 2020/21, 35 654, nr. 3).

3. Administratieve lasten
Uit deze regeling vloeien geen administratieve lasten voort. Voor zover de daarin voorgestelde maatregelen een verhoging van de administratieve lasten met zich brengen, vloeien deze volledig voort uit de Tijdelijke wet verkiezingen covid-19 Tweede Kamerverkiezing covid-19.

4. Inwerkingtreding
De voorgestelde maatregelen en modellen zullen worden gebruikt bij de Tweede Kamerverkiezing van 17 maart 2021. Opdat de modellen tijdig daaraan voorafgaand beschikbaar zijn, treedt deze regeling in afwijking van het systeem van de vaste verandermomenten in werking op het tijdstip waarop de Tijdelijke wet Tweede Kamerverkiezing covid-19 in werking treedt, en vervalt de regeling uiterlijk op het tijdstip waarop die wet vervalt.

5. Consultatie en advies
Op een concept van deze regeling zijn twee adviezen ontvangen: een gezamenlijk advies van de Nederlandse Vereniging voor Burgerzaken (NVVB), de Vereniging van Nederlandse Gemeenten (VNG) en het Nederlands Genootschap van Burgemeesters (NGB) en een advies van de Kiesraad. De adviezen hebben aanleiding gegeven de regeling op een aantal punten aan te passen of de bedoeling daarvan in de toelichting te verduidelijken. Zo is de verplichting om tijdens de openbare zitting van het hoofdstembureau een kuchscherm tussen de leden in te plaatsen, op advies van de VNG, de NVVB en het NGB geschrapt. Ook zijn de leden van een gemeentelijk stembureau, en de personen die hen bijstaan, niet langer verplicht wegwerphandschoenen te dragen. Daarenboven is op advies van de NVVB, VNG en het NGB opnieuw gekeken naar de eisen die aan de opslag van stembescheiden worden gesteld. Dit heeft geleid tot een aanpassing: pakken, transportboxen en stembussen kunnen ook worden opgeslagen in een ruimte die onder permanente fysieke (24-uurs) bewaking staat.

Er zijn ook onderdelen uit de adviezen van de VNG, de NVVB, het NGB en de Kiesraad niet overgenomen. Zo is niet overgenomen het advies van de VNG, de NVVB en het NGB om in artikel 5h mogelijk te maken dat dezelfde transportbox meerdere dagen op een afgiftepunt kan worden gebruikt. Om de betrouwbaarheid en integriteit van de briefstemmen te kunnen waarborgen is van groot belang dat de transportbox na afloop van de zitting van een afgiftepunt wordt afgesloten en verzegeld (t.b.v. het vervoer en de opslag), en dat de transportbox uitsluitend wordt geopend door het briefstembureau t.b.v. de vooropening. Zowel de NVVB, de VNG, het NGB als de Kiesraad hebben geadviseerd om een separaat proces-verbaal vast te stellen voor het geval een briefstembureau alleen op de dag van de stemming zelf zitting houdt. Ook dit advies is niet overgenomen. Op grond van artikel N 10 van de Kieswet maakt een briefstembureau aan het eind van de zitting een proces-verbaal op van de stemming en de stemopneming. Het openen van de retourenveloppen is het equivalent van de stemming. Gedurende dit deel van de zitting beslist het briefstembureau over de toelating van een persoon tot de stemming en wordt, bij een positieve beslissing, diens (enveloppe met daarin een) briefstembiljet in de stembus gedeponeerd. Voor dit deel van de zitting wordt Model E 1 gebruikt. Bij de stemopneming, het tellen van de stemmen, wordt Model E 2 gebruikt. Ook als een briefstembureau alleen op de dag van de stemming zitting houdt, worden dus zowel Model E 1 als Model E 2 ingevuld (die gezamenlijk het proces-verbaal van de zitting vormen). Daar is geen afzonderlijk proces-verbaal voor nodig, zoals dit overigens evenmin bestaat voor een briefstembureau ten behoeve van kiezers buiten Nederland dat alleen op de dag van de stemming zitting houdt. Ook bij die stembureaus wordt in alle gevallen ten minste eenmaal Model 10-2a ingevuld en slechts eenmaal Model 10-2b.

ArtikelsgewijsArtikel IA (Art. 1)
In verband met het nieuwe artikel 5, eerste lid, onderdeel a, van deze regeling is in artikel 1 in onderdeel b de definitie van een mondkapje toegevoegd. De definitie is gelijk aan die in de Tijdelijke regeling maatregelen covid-19.

B (Art. 3)
Op 1 december 2020 is de Tijdelijke wet maatregelen covid-19 in werking getreden. Door die wet bevat de Wet publieke gezondheid nu voorschriften betreffende de veilige afstand die mensen tot elkaar in acht moeten nemen. Wat een veilige afstand is, wordt bij algemene maatregel van bestuur vastgesteld. Als gevolg hiervan is de in artikel 9, vierde lid, van de Tijdelijke wet verkiezingen covid-19 opgenomen grondslag om voor het verkiezingsproces bij ministeriële regeling een veilige afstand te kunnen vaststellen per die datum vervallen en dient nu ook de bepaling waarin die veilige afstand was vastgelegd vervallen te worden verklaard.

C (Art. 5)
Artikel 5 van de Tijdelijke regeling verkiezingen covid-19 (Stcrt. 2020, 57913) bevatte nog geen algemene verplichting tot het dragen van een mondkapje voor kiezers in het stemlokaal. Sinds 1 december bevat de Tijdelijke regeling maatregelen covid-19 de verplichting voor alle personen van dertien jaar en ouder om in publieke binnenruimten een mondkapje te dragen (Stcrt. 2020, 62032), maar die bepaling is niet van toepassing op het verkiezingsproces (Stcrt. 2021, 2338). Voor de verplichting om een mondkapje te dragen is in het nieuwe eerste lid, onderdeel a, aangesloten bij de Tijdelijke regeling maatregelen covid-19. De handhaving van deze verplichting geschiedt echter door de leden van het stembureau en niet, zoals bij de Tijdelijke regeling maatregelen covid-19, door politie en buitengewoon opsporingsambtenaren. Dit is gedaan omdat zij, tenzij de voorzitter van het stembureau hier bij de burgemeester om heeft verzocht, in het stemlokaal niet handhavend mogen optreden.3 De reeds bestaande verplichting dat een kiezer een mondneusmasker dient te dragen als hij bijstand verlangt van een van de stembureauleden, verandert niet.

Stembureauleden en tellers zijn op grond van artikel 5, eerste lid, onderdeel b, verplicht een mondneusmasker te dragen. Hetzelfde geldt ingevolge artikel 5, tweede lid, voor het lid van het stembureau dat bij de ingang van het stemlokaal staat. Eerder gold deze verplichting alleen voor een stembureaulid dat zich niet achter een kuchscherm bevond. In onderdeel c is geregeld dat de leden van het stembureau in drie gevallen daarenboven wegwerphandschoenen dragen. Namelijk als zij: beslissen over de toelating van een kiezer tot de stemming, schoonmaakwerkzaamheden verrichten of op grond van artikel J 28 van de Kieswet bijstand verlenen aan een kiezer. Voor personen die het stembureau ten dienste worden gesteld door de burgemeester geldt dat zij een mondkapje dragen en, als zij schoonmaakwerkzaamheden verrichten, wegwerphandschonen. Dit is geregeld in onderdeel d.

In navolging van de Tijdelijke regeling maatregelen covid-19 kent deze regeling ook enkele uitzonderingen op de verplichting een mondkapje te dragen. Zo zijn personen die vanwege een beperking of een ziekte geen mondkapje kunnen dragen daar niet toe verplicht. Ook kan het stembureau een kiezer vragen het mondkapje tijdelijk af te doen met het oog op diens identificatie als bedoeld in artikel J 24, eerste lid, van de Kieswet.

D (Art. 5a)
Voor briefstembureaus ten behoeve van kiezers binnen Nederland is artikel 5a wat artikel M 7 van het Kiesbesluit is voor briefstembureaus ten behoeve van kiezers buiten Nederland. Het regelt dat de in de nieuwe paragraaf 2a opgenomen bepalingen alleen van toepassing zijn op de eerstgenoemde groep stembureaus. De in deze paragraaf opgenomen bepalingen vinden alle hun juridische grondslag in artikel 11b, vierde lid, van de Tijdelijke wet verkiezingen covid-19.

D (Art. 5b)
Als het college van burgemeester en wethouders van de in artikel 11b, eerste lid, van de Tijdelijke wet verkiezingen covid-19 neergelegde bevoegdheid gebruik wil maken om een briefstembureau al vóór de dag van de stemming de in de artikelen 11g, 11h en 11i van die wet bedoelde handelingen te laten verrichten, dan wordt de dag, tijd en plaats waarop dit zal gebeuren minimaal twee weken voor de dag van de stemming ter openbare kennis gebracht.

D (Art. 5c)
Het nieuwe artikel 5c is geïnspireerd op artikel M 9 van de Kieswet. Het bevat de handelingen die door het briefstembureau worden verricht aan het einde van elke zittingsdag die voorafgaat aan de dag van de stemming. Gelet op het bepaalde in artikel 11i van de Tijdelijke wet verkiezingen covid-19 is in het tweede lid evenwel bepaald dat het briefstembureau het aantal kiezers vaststelt dat tijdens een zitting tot de stemming is toegelaten.

D (Art. 5d)
Het nieuwe artikel 5d is het equivalent van artikel M 10 van het Kiesbesluit. Hierin wordt geregeld dat het proces-verbaal dat het briefstembureau van een vooropening opmaakt de tijdens de zitting door kiezers ingebrachte bezwaren bevat en door alle aanwezige leden van het briefstembureau moet worden ondertekend. Voor dit proces-verbaal is in de bijlage bij de Tijdelijke wet verkiezingen covid-19 een model vastgesteld: Model E-1. Op advies van de Kiesraad is in het derde lid zekerheidshalve verduidelijkt dat de processen-verbaal die het stembureau opmaakt van de stemming – d.w.z. het openen van de retourenveloppen, het beslissen over de toelating van een persoon tot de stemming en het, bij een positieve beslissing, in de stembus deponeren van diens stem – deel uitmaken van het proces-verbaal dat het briefstembureau opmaakt op basis van artikel N 10 van de Kieswet op de dag van de stemming.

D (Art. 5e)
Net als bij stembureaus die vervroegd zitting houden, mobiele stembureaus en bijzondere stembureaus, doen ook de briefstembureaus voor kiezers binnen Nederland niet alleen de sleutel van de stembus, maar ook het ondertekende proces-verbaal van hun zitting, in een te verzegelen enveloppe. Vergelijk de artikelen 21 en 22 van de Tijdelijke wet verkiezingen covid-19. Het derde lid komt overeen met artikel M 11, derde lid, van het Kiesbesluit.

D (Art. 5f)
Deze bepaling is het equivalent van artikel M 12 van het Kiesbesluit.

D (Art. 5g)
De retourenveloppen die per post aan het briefstembureau worden geretourneerd, worden, totdat de burgemeester de retourenveloppen aan het briefstembureau kan overdragen, door deze bewaard in een beveiligde en bewaakte omgeving. Een beveiligde omgeving is een omgeving waarin maatregelen zijn genomen tegen verlies en beschadiging van retourenveloppen, bijvoorbeeld als gevolg van brand of diefstal. Dit kan bijvoorbeeld een kluis zijn of een omgeving die permanent onder elektronische bewaking staat. Het tweede lid bepaalt dat de burgemeester bijhoudt hoeveel retourenveloppen hij ontvangt. Tot slot regelt het derde lid dat de retourenveloppen ten behoeve van het vervoer naar het briefstembureau in een afgesloten en verzegelde transportbox worden gedaan.

D (Art. 5h)
Deze bepaling bevat nadere regels voor het afgeven van een retourenveloppe op het afgiftepunt en het gereedmaken van de ontvangen retourenveloppen voor het transport naar de omgeving waar zij worden opgeslagen totdat zij aan het briefstembureau kunnen worden overgedragen. Ook een stembus kan als transportbox worden gebruikt, mits deze aan de voorgeschreven eigenschappen voldoet. Na elke dag dat het afgiftepunt is opengesteld, worden de ontvangen retourenveloppen in een transportbox gedaan welke daarna wordt afgesloten en verzegeld. Totdat de transportbox aan het briefstembureau kan worden overdragen, worden de transportbox en de enveloppe bewaard in een beveiligde en bewaakte omgeving (zie de toelichting bij artikel 5g). Het vervoer van de transportbox en de verzegelde enveloppe vindt steeds gescheiden plaats.

D (Art. 5i)
De retourenveloppen die bij een stembureau worden ingeleverd, worden op grond van de Tijdelijke wet verkiezingen covid-19 verkiezingen covid-19 na de stemming onmiddellijk in pakken gedaan. Bij een stembureau dat op de maandag of de dinsdag voor de dag van de stemming zitting houdt, worden de pakken tijdelijk opgeslagen op een beveiligde en bewaakte plaats totdat ze aan het briefstembureau kunnen worden overgedragen. Dit is geregeld in het eerste lid. Het tweede lid kent eenzelfde regeling voor stembureaus die op de dag van de stemming zitting houden, maar waarbij de vóór 21.00 uur is beëindigd. Bij stembureaus die op de dag van de stemming tot 21.00 uur zitting houden, worden de pakken direct overgebracht aan het briefstembureau. Dit is geregeld in het derde lid.

D (Art. 5j)
Deze bepaling bevat voorschriften omtrent het vervoer van transportboxen en pakken met stembescheiden. In het eerste lid is voorgeschreven dat tijdens het vervoer ten minste twee personen de integriteit van de transportbox – als het gaat om de retourenveloppen die per post zijn binnengekomen of op een afgiftepunt zijn afgegeven – of de pakken – als het gaat om de retourenveloppen die bij een stembureau zijn afgegeven – waarborgen. In het tweede lid is voorgeschreven dat de transportboxen en pakken zich tijdens het vervoer in een afgesloten deel van een transportmiddel bevinden. Met «een afgesloten deel» wordt bedoeld dat tot de ruimte waar zich de transportboxen of pakken bevinden, niet zomaar van buiten toegang moet kunnen worden gekregen. Het transportmiddel moet dus worden afgesloten. Anders dan de VNG, de NVVB en het NGB in hun advies lijken te veronderstellen, is niet voorgeschreven dat de transportboxen moeten worden vervoerd in een afzonderlijke ruimte binnen het transportmiddel, die zelf ook weer op slot moet zijn.

E (Art. 10 en 11)
Deze wijzigingen betreffen technische verbeteringen.

E (Art. 11a)
Deze bepaling bevat nadere regels voor de opslag van de stembus, de enveloppe en de pakken voor stembureaus waar vervroegd wordt gestemd. Na afloop van de stemming op maandag en dinsdag worden enerzijds de stembus en anderzijds de enveloppe en de pakken apart van elkaar opgeslagen op een beveiligde en bewaakte plaats. Deze regels gelden ook voor bijzondere stembureaus en mobiele stembureaus waarvan, op de dag van stemming, de stemming voor 21.00 uur eindigt.

F (Art. 11b)
Dit artikel regelt de opslag van de stembus en de verzegelde enveloppe in de situatie dat de stemopneming door het stembureau wordt geschorst (artikel 17e, eerste lid, van de Tijdelijke wet verkiezingen covid-19).

F (Art. 11c)
Deze bepaling is van toepassing op stembureaus in de zin van de artikelen 2g, 3a, 4a of 11b van de Tijdelijke wet. In alle gevallen betreft het stembureaus die al vóór de dag van de stemming zitting hebben gehouden en die, om die reden, op de dag van de stemming al vanaf 7.30 uur kunnen aanvangen met de stemopneming. Als gevolg daarvan bestaat de kans dat zij voor 21.00 uur klaar zijn met het tellen van de stemmen en dus enige tijd moeten wachten voordat de voorzitter de uitkomsten van de stemopneming bekend mag maken (vgl. art. 22 lid 3 Tijdelijke wet verkiezingen covid-19). In dat geval kunnen de stembescheiden al wel in pakken worden gedaan, maar worden de pakken nog niet verzegeld. Het verzegelen van de pakken vindt pas plaats als de uitkomsten van de stemopneming zijn bekendgemaakt en daartegen geen bezwaren zijn ingebracht die tot een (gedeeltelijke) nieuwe telling nopen.

In het tweede lid is geregeld dat de pakken, gedurende de schorsing van de zitting, veilig worden bewaard op de locatie waar is geteld. In de praktijk zal waarschijnlijk het vaakst gebruik worden gemaakt van de onder c genoemde optie, namelijk permanente fysieke (24-uurs) bewaking (bijvoorbeeld door ten minste twee stembureauleden). Het is dus niet mogelijk om op een andere locatie dan de tellocatie na 21.00 uur de uitkomsten van de stemopneming bekend te maken. Zodra de zitting wordt voorgezet, dient het stembureau deze pakken weer tot zijn beschikking te hebben om de zitting af te kunnen ronden.

F (Art. 11d, 11g, 11i 11l)
Deze artikelen stellen een minimum vast voor de tijdperiode gedurende welke de gedigitaliseerde processen-verbaal en, indien van toepassing, de digitale bestanden, op internet voor geïnteresseerden beschikbaar gesteld moeten worden. Een langere periode is uiteraard toegestaan. Inhoudelijk wordt in grote lijnen aangesloten bij de regels uit artikel 11a die gelden voor de opslag van een stembus in het geval van vervroegd stemmen.

F (11e)
Deze bepaling ziet uitsluitend op de situatie dat een briefstembureau voor de dag van de stemming reeds is begonnen met het openen van de retourenveloppen. Een dergelijk stembureau vangt op de dag van de stemming met de stemopneming aan ten aanzien van de stembiljetten die zich in de stembus bevinden alvorens het openen van retourenveloppen voort te zeten.

F (Art. 11f en 11h)
Deze artikelen regelen de hygiënemaatregelen en het gebruik van persoonlijke beschermingsmiddelen bij de openbare zittingen van het hoofdstembureau en het centraal stembureau. De zittingen van het hoofdstembureau dan wel het centraal stembureau worden op zodanige wijze ingericht dat de leden voldoende afstand van elkaar en van het eventueel aanwezige publiek houden. Voor het publiek geldt dat zij een mondkapje dragen wanneer zij fysiek aanwezig zijn bij de zitting. Op de momenten dat deze personen plaatsnemen en het de veiligeafstandsnorm in acht houden, is het dragen van een mondkapje voor hen niet verplicht. Op grond van het derde lid zijn de uitzonderingen voor het dragen van een mondkapje uit artikel 5, derde lid, van overeenkomstige toepassing verklaard. Ook de verplichting om bij de ingang de handen te reinigen is van overeenkomstige toepassing verklaard.

F (Art. 11j)
Voor de regels die betrekking hebben op het veilig bewaren van de stembussen die op de eerste en tweede dag voor de dag van de stemming zijn gebruikt, is aansluiting gezocht bij de regels die gelden voor het bewaren van reisdocumenten. Artikel 91, tweede lid, van de Paspoortuitvoeringsregeling Nederland 2001 bepaalt dat voor zover een openbaar lichaam niet beschikt over een inbraakalarmeringssysteem dat in verbinding staat met een door de rijksoverheid toegelaten alarmcentrale, reisdocumenten ook bewaard mogen worden op plaatsen die onder permanente fysieke (24-uurs) bewaking staan. Voor verkiezingsbescheiden geldt eenzelfde regime. Daartoe strekt deze bepaling.

F (Art. 11k)
Dit artikel regelt de hygiënemaatregelen en het gebruik van persoonlijke beschermingsmiddelen bij de zitting van het gemeentelijk stembureau. Gedurende de zitting is het dragen van een mondkapje verplicht voor personen van dertien jaar en ouder. Voor de leden van het gemeentelijk stembureau en de tellers geldt de verplichting om een mondneusmasker te dragen. De verplichting tot het dragen van wegwerphandschoenen geldt voor personen die schoonmaken op de locatie. Op grond van het derde lid zijn de uitzonderingen voor het dragen van een mondkapje uit artikel 5, derde lid, van overeenkomstige toepassing verklaard. Ook de verplichting om bij de ingang de handen te reinigen is van overeenkomstige toepassing verklaard.

De Minister van Binnenlandse Zaken en Koninkrijksrelaties,
K.H. Ollongren

1
Kamerstukken II 2020/21, 35 590, nr. 11.

2
Kamerstukken II 2020/21, 35 590, nr. 16.

3
Art. J 37 Kieswet.

