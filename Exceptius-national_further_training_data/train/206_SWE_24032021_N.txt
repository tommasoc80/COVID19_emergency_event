Förordning
om dels fortsatt giltighet av förordningen (2020:1258) om 
tillfälligt inreseförbud vid resor från EES-stater och vissa 
andra stater till Sverige, dels ändring i samma förordning
Utfärdad den 24 mars 2021
Regeringen föreskriver i fråga om förordningen (2020:1258) om tillfälligt 
inreseförbud vid resor från EES-stater och vissa andra stater till Sverige1
,
som gäller till och med den 31 mars 20212
, 
dels att förordningen ska fortsätta att gälla till och med den 31 maj 2021,
dels att 4 § ska upphöra att gälla vid utgången av mars 2021, 
dels att nuvarande 3 a § ska betecknas 4 §, 
dels att 1 §, den nya 4 § och 5 § ska ha följande lydelse.
1 §
3
 I denna förordning finns föreskrifter om ett tillfälligt inreseförbud vid 
resor från en EES-stat, Andorra, Monaco, San Marino, Schweiz eller 
Vatikanstaten till Sverige för att hindra att varianter av det virus som orsakar 
covid-19 förs in i landet eller sprids till andra länder.
Denna förordning kompletterar Europaparlamentets och rådets 
förordning (EU) 2016/399 av den 9 mars 2016 om en unionskodex om 
gränspassage för personer (kodex om Schengengränserna), utlänningslagen 
(2005:716) och utlänningsförordningen (2006:97).
De uttryck som används i den här förordningen har samma betydelse som 
i utlänningslagen och utlänningsförordningen. 
4 §
4
 En utlänning som reser till Sverige från en EES-stat eller från 
Andorra, Monaco, San Marino, Schweiz eller Vatikanstaten ska nekas inresa 
i landet och avvisas. Detta gäller inte för 
1. personer som kan uppvisa ett intyg om negativt provsvar från testning
för pågående covid-19-infektion som har utförts inom 48 timmar före 
ankomsten eller, när det gäller personer som återkommande passerar 
gränsen för att utföra arbete eller studera i Sverige eller i en annan stat, inom 
en vecka före ankomsten, 
2. personer under 18 år,
3. personer som utför, deltar i eller är föremål för hälso- och sjukvårdstransporter,
4. personer som bor i Sverige,
5. personal som transporterar gods och annan personal inom transportsektorn,
6. personer med trängande familjeskäl,
7. personer som är i behov av internationellt skydd eller som har andra
humanitära skäl,
8. personer som i Sverige ska genomgå operation eller annan vård som
inte kan anstå,
9. personer som passerar gränsen som ett led i utövandet av renskötsel,
10. sjömän,
11. personal inom ramen för internationellt polis- eller tullsamarbete eller
samarbete inom räddningstjänsten,
12. personer vid danska myndigheter eller andra danska offentliga organ
som i tjänsten reser via Sverige mellan Bornholm och en annan del av 
Danmark, eller
13. personer som omfattas av 2 kap. 10 § utlänningslagen (2005:716).
5 §
5
 Avvisning enligt 4 § ska vid tillämpning av utlänningslagen 
(2005:716) anses motsvara avvisning enligt 8 kap. 2 § utlänningslagen, om 
utlänningen inte är en EES-medborgare eller familjemedlem till en EESmedborgare, eller avvisning enligt 8 kap. 8 § utlänningslagen, om 
utlänningen är en EES-medborgare eller familjemedlem till en EESmedborgare. 
Trots det som anges i första stycket och 12 kap. 22 § utlänningslagen ska 
ett beslut om avvisning som har meddelats med anledning av denna 
förordning upphöra att gälla när beslutet har verkställts eller senast vid den 
tidpunkt då denna förordning upphör att gälla.
Denna förordning träder i kraft den 31 mars 2021.
På regeringens vägnar
MIKAEL DAMBERG
Peter Lindström
(Justitiedepartementet)