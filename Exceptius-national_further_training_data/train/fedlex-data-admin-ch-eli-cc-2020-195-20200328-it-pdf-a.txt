Ordinanza
sull'attenuazione dell'impatto del coronavirus (COVID-19)
in materia di locazione e affitto
(Ordinanza COVID-19 locazione e affitto)
del 27 marzo 2020 (Stato 28 marzo 2020)
Il Consiglio federale svizzero,
visto l'articolo 185 capoverso 3 della Costituzione federale1,
ordina:
Art. 1 Provvedimenti concernenti il trasloco
Il trasloco da e in locali d'abitazione e commerciali in locazione o affitto è ammesso
nel rispetto delle raccomandazioni dell'Ufficio federale della sanità pubblica concer-
nenti l'igiene e il distanziamento sociale.
Art. 2	Proroga del termine in caso di mora del conduttore
Se il conduttore, a causa dei provvedimenti ordinati dal Consiglio federale per
combattere il coronavirus, è in mora al pagamento di corrispettivi o spese accessorie
che giungono a scadenza tra il 13 marzo 2020 e il 31 maggio 2020, il termine fissato
dal locatore per il pagamento di corrispettivi o spese accessorie scaduti è di almeno
90 giorni in deroga all'articolo 257d capoverso 1 del Codice delle obbligazioni
(CO)2.
Art. 3	Termine di preavviso per camere mobiliate e posteggi
In deroga all'articolo 266e CO3 il termine di preavviso nella locazione di camere
mobiliate e di posteggi o analoghe installazioni locati separatamente è di 30 giorni.
Art. 4	Proroga del termine in caso di mora dell'affittuario
Se l'affittuario, a causa dei provvedimenti ordinati dal Consiglio federale per com-
battere il coronavirus, è in mora al pagamento di fitti o spese accessorie che giungo-
no a scadenza tra il 13 marzo 2020 e il 31 maggio 2020, il termine fissato dal locato-
re per il pagamento di fitti o spese accessorie scaduti è di almeno 120 giorni in
deroga all'articolo 282 capoverso 1 CO4.
RU 2020 1099
1 RS 101
2 RS 220
3 RS 220
4 RS 220
1
221.213.4
Disposizioni di complemento e d'applicazione del Codice delle obbligazioni
Art. 5 Entrata in vigore e durata di validità
1 La presente ordinanza entra in vigore il 28 marzo 2020 alle ore 00.00.
2 Si applica fino al 31 maggio 2020.
2