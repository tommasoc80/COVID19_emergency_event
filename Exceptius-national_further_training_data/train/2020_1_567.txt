


Κ.Δ.Π. 567/2020














ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΤΡΙΤΟ
ΜΕΡΟΣ Ι
ΚΑΝΟΝΙΣΤΙΚΕΣ ΔΙΟΙΚΗΤΙΚΕΣ ΠΡΑΞΕΙΣ
Αριθμός 5408
Αριθμός 5408
Τρίτη, 1η Δεκεμβρίου 2020
Τρίτη, 1η Δεκεμβρίου 2020
3231
3231
Αριθμός 567
ΟΙ ΠΕΡΙ ΤΩΝ ΕΚΤΑΚΤΩΝ ΜΕΤΡΩΝ ΠΟΥ ΛΑΜΒΑΝΟΝΤΑΙ ΑΠΟ ΤΟ ΥΠΟΥΡΓΕΙΟ ΕΡΓΑΣΙΑΣ, ΠΡΟΝΟΙΑΣ ΚΑΙ
ΚΟΙΝΩΝΙΚΩΝ ΑΣΦΑΛΙΣΕΩΝ ΓΙΑ ΤΗΝ ΑΝΤΙΜΕΤΩΠΙΣΗ ΤΗΣ ΠΑΝΔΗΜΙΑΣ ΤΟΥ ΙΟΥ ΟΘΫΌ 19 ΝΟΜΟΙ ΤΟΥ 2020
Απόφαση δυνάμει των άρθρων 3, 4, 7, 8, 9, 10, 11 και 12
Η Υπουργός Εργασίας, Πρόνοιας και Κοινωνικών Ασφαλίσεων, ασκώντας τις εξουσίες που της παρέχονται από τα άρθρα 3, 4, 7, 8, 9, 10, 11 και 12 των περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού CΘVID 19 Νόμων του 2020 με την παρούσα Απόφαση εκδίδει τους ακόλουθους κανονισμούς:
	•	Η παρούσα Απόφαση θα αναφέρεται ως η περί Ειδικού Σχεδίου Ορισμένων Κατηγοριών Αυτοτελώς Εργαζομένων και περί Ειδικού Επιδόματος Απουσίας από την Εργασία Τροποποιητική Απόφαση (Αρ. 66) του 2020.
	•	Ο Πίνακας της Παραγράφου 3(γ)(ίί) (σημείο 9) της περί Ειδικού Σχεδίου Ορισμένων Κατηγοριών Αυτοτελώς Εργαζομένων Απόφασης (Αρ. 63) του 2020 (Κ.Δ.Π. 538/2020), τροποποιείται με την προσθήκη της ακόλουθης παραγράφου: «Για τις επαρχίες Λεμεσού και Πάφου, Αυτοτελώς Εργαζόμενοι των οποίων οι επιχειρήσεις τίθενται σε υποχρεωτική, πλήρη αναστολή σύμφωνα με τα εν ισχύ κατά την υπό αναφορά περίοδο (13 μέχρι 30 Νοεμβρίου 2020) Διατάγματα του Υπουργείου Υγείας ή/ και τις σχετικές Αποφάσεις του Υπουργικού Συμβουλίου.».
	•	Με την παρούσα Απόφαση τροποποιείται με τον ίδιο τρόπο και το σημείο (9) του Πίνακα στο Παράρτημα Ι της περί Ειδικού Σχεδίου Ορισμένων Κατηγοριών Αυτοτελώς Εργαζομένων Απόφασης (Αρ. 63) του 2020 (Κ.Δ.Π. 538/2020).
	•	Περαιτέρω, με την παρούσα Τροποποιητική Απόφαση τροποποιείται η παράγραφος 3(ια) και η σχετική παράγραφος στο Παράρτημα Ι της περί Ειδικού Σχεδίου Ορισμένων Κατηγοριών Αυτοτελώς Εργαζομένων Απόφασης (Αρ. 63) του 2020 (Κ.Δ.Π. 538/2020), ώστε να μην απαιτείται Έκθεση Λογιστή για τις κατηγορίες αυτοτελώς εργαζομένων που παρουσιάζονται στο σημείο 9 του Πίνακα της Παραγράφου 3(γ)(ίί) της περί Ειδικού Σχεδίου Ορισμένων Κατηγοριών Αυτοτελώς Εργαζομένων Απόφασης.
3232
	•	Το Επίδομα Απουσίας που προβλέπεται στην περί Ειδικού Επιδόματος Απουσίας από την Εργασία Απόφαση (Αρ. 64) του 2020 (Κ.Δ.Π. 539/2020) θα καταβληθεί για την περίοδο από τις 13 Νοεμβρίου 2020 μέχρι τις 29 Νοεμβρίου 2020.
	•	Η παρούσα Απόφαση αφορά στην περίοδο από την 1η Νοεμβρίου 2020 μέχρι την 30ή Νοεμβρίου 2020.
Έγινε την 1η Δεκεμβρίου 2020.
ΓΕΩΡΓΙΑ ΑΙΜΙΛΙΑΝΙΔΟΥ, Υπουργός Εργασίας, Πρόνοιας και Κοινωνικών Ασφαλίσεων.
Τυπώθηκε στο Τυπογραφείο της Κυπριακής Δημοκρατίας
1445 Λευκωσία, Τηλ.: 22405824, Φαξ: 22303175 - www.mof.gov.cy/gpo Αντίτυπα της Επίσημης Εφημερίδας πωλούνται προς €2,00 το καθένα.
