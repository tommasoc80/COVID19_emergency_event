
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL TEPINĖLIŲ COVID-19 LIGAI (KORONAVIRUSO INFEKCIJAI) LABORATORINIAMS TYRIMAMS ATLIKTI PAĖMIMO LIETUVOS RESPUBLIKOS VIDAUS REIKALŲ MINISTERIJOS MEDICINOS CENTRE

2020 m. balandžio 7 d. Nr. V-758
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies 4 punktu, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“, įgyvendindamas Lietuvos Respublikos Vyriausybės 2020 m. kovo 14 d. nutarimą Nr. 207 „Dėl karantino Lietuvos Respublikos teritorijoje paskelbimo“ ir atsižvelgdamas į poreikį užtikrinti nepertraukiamą policijos ir kitų tarnybų pareigūnams pavestų uždavinių vykdymą, n u s p r e n d ž i u:
Pavesti Lietuvos Respublikos vidaus reikalų ministerijos Medicinos centrui atlikti policijos pareigūnų, o prireikus ir kitų būtinąsias funkcijas užtikrinančių tarnybų ar institucijų specialistų, tepinėlių paėmimą COVID-19 ligos (koronaviruso) laboratoriniams tyrimams atlikti ir organizuoti jų pristatymą į Nacionalinę visuomenės sveikatos priežiūros laboratoriją.



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		                        Aurelijus Veryga
