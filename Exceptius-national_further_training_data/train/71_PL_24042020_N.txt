DZIENNIK

Dokument podpisany przez Krzysztof Madej Data: 2020.04.24 20:50:22 CEST
USTAW

RZECZYPOSPOLITEJ POLSKIEJ

Warszawa, dnia 24 kwietnia 2020 r. Poz. 739

ROZPORZĄDZENIE M INISTRA GO SP O DARK I M O RSK IEJ I ŻEGLUGI Ś RÓ DLĄDO WEJ 1)
z dnia 24 kwietnia 2020 r.
w sprawie czasowego ograniczenia funkcjonowania uczelni morskich na obszarze Rzeczypospolitej Polskiej z powodu zapobiegania zakażeniu wirusem SARS-CoV-2
Na podstawie art. 433a ustawy z dnia 20 lipca 2018 r. − Prawo o szkolnictwie wyższym i nauce (Dz. U. z 2020 r. poz. 85, 374 i 695) zarządza się, co następuje:
§ 1. 1. W okresie od dnia 27 kwietnia 2020 r. do dnia 24 maja 2020 r. na obszarze kraju ogranicza się funkcjonowanie uczelni nadzorowanych przez ministra właściwego do spraw gospodarki morskiej przez:
1) zawieszenie wykładów oraz innych zajęć dydaktycznych organizowanych przez Akademię Morską w Szczecinie i Uniwersytet Morski w Gdyni na obszarze Rzeczypospolitej Polskiej;
2) ograniczenie obowiązku świadczenia pracy przez pracowników uczelni wymienionych w pkt 1 na ich terenie, z wyłączeniem przypadków, gdy jest to niezbędne dla zapewnienia ciągłości funkcjonowania tych uczelni.
2. W okresie od dnia 27 kwietnia 2020 r. do dnia 24 maja 2020 r. uczelnia, o której mowa w ust. 1, która dysponuje infrastrukturą i oprogramowaniem umożliwiającymi prowadzenie zajęć z wykorzystaniem metod i technik kształcenia na odległość, prowadzi zajęcia z wykorzystaniem tych metod i technik niezależnie od tego, czy zostało to przewidziane w programie danego kształcenia.
3. W przypadku prowadzenia zajęć w sposób określony w ust. 2 weryfikacja osiągniętych efektów uczenia się określonych w programie danego kształcenia, w szczególności przeprowadzenie zaliczeń i egzaminów kończących określone zajęcia oraz egzaminów dyplomowych, może odbywać się poza siedzibą uczelni, z wykorzystaniem technologii informatycznych zapewniających kontrolę przebiegu weryfikacji osiągniętych efektów uczenia się oraz jego rejestrację.
4. W okresie od dnia 27 kwietnia 2020 r. do dnia 24 maja 2020 r. organy kolegialne uczelni, o których mowa w ust. 1, podejmują uchwały za pomocą środków komunikacji elektronicznej niezależnie od trybu ich podejmowania określonego w aktach wewnętrznych uczelni.
§ 2. Przepisu § 1 ust. 1 pkt 1 nie stosuje się do zajęć realizowanych w ramach prowadzonych praktyk morskich.
§ 3. Uczelnia, o której mowa w § 1 ust. 1, która w okresie zawieszenia wykładów oraz innych zajęć dydaktycznych prowadziła zajęcia z wykorzystaniem metod i technik kształcenia na odległość, może kontynuować prowadzenie zajęć z wykorzystaniem tych metod i technik po zakończeniu okresu zawieszenia wykładów oraz innych zajęć dydaktycznych, nie dłużej jednak niż do dnia 30 września 2020 r.

1) Minister Gospodarki Morskiej i Żeglugi Śródlądowej kieruje działem administracji rządowej – gospodarka morska, na podstawie § 1 ust. 2 pkt 1 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Gospodarki Morskiej i Żeglugi Śródlądowej (Dz. U. poz. 2262).

Dziennik Ustaw

– 2 –

Poz. 739

§ 4. W okresie od dnia 27 kwietnia 2020 r. do dnia 24 maja 2020 r. kolegia elektorów uczelni, o których mowa w § 1 ust. 1, komisje stypendialne, komisje i zespoły powołane w postępowaniach w sprawach nadania stopni i tytułu prowadzonych w uczelniach oraz komisje i inne gremia działające na podstawie statutów uczelni podejmują uchwały za pomocą środków komunikacji elektronicznej niezależnie od tego, czy taki tryb ich podejmowania został określony w aktach wewnętrznych uczelni lub aktach regulujących działanie tych podmiotów.
§ 5. Rozporządzenie wchodzi w życie z dniem 27 kwietnia 2020 r.

Minister Gospodarki Morskiej i Żeglugi Śródlądowej: M. Gróbarczyk

