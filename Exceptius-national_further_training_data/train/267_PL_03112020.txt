DZIENNIK USTAW
RZECZYPOSPOLITEJ POLSKIEJ
Warszawa, dnia 3 listopada 2020 r. Poz. 1943
ROZPORZĄDZENIE M IN I S TR A ZD R O WI A 1)
z dnia 3 listopada 2020 r. zmieniające rozporządzenie w sprawie szczegółowych wymagań, jakim powinny odpowiadać
pomieszczenia i urządzenia podmiotu wykonującego działalność leczniczą Na podstawie art. 22 ust. 3 ustawy z dnia 15 kwietnia 2011 r. o działalności leczniczej (Dz. U. z 2020 r. poz. 295, 567 i 1493) zarządza się, co następuje: § 1. W rozporządzeniu Ministra Zdrowia z dnia 26 marca 2019 r. w sprawie wymagań, jakim powinny odpowiadać pomieszczenia i urządzenia podmiotu wykonującego działalność leczniczą (Dz. U. poz. 595) w § 3 po ust. 1 dodaje się ust. 1a i 1b w brzmieniu:
„1a. Pomieszczenia i urządzenia szpitala zlokalizowanego w miejscu nieprzeznaczonym dotychczas do udzielania świadczeń zdrowotnych, w którym są udzielane świadczenia zdrowotne pacjentom zakażonym wirusem SARS-CoV-2, odpowiadają, odpowiednio do zakresu udzielanych świadczeń zdrowotnych, szczegółowym wymaganiom określonym w załączniku nr 1 w części I, VI ust. 3 oraz XI.
1b. Szpital, o którym mowa w ust. 1a: 1) wyposaża się w urządzenia umożliwiające kontakt pacjenta z odwiedzającym lub umożliwiające kontakt pacjenta
za pośrednictwem własnych środków łączności z osobami przebywającymi poza podmiotem leczniczym; 2) spełnia wymagania określone w § 18, § 19, § 25–31 i § 33.”. § 2. Rozporządzenie wchodzi w życie z dniem następującym po dniu ogłoszenia.
Minister Zdrowia: A. Niedzielski
1) Minister Zdrowia kieruje działem administracji rządowej – zdrowie, na podstawie § 1 ust. 2 rozporządzenia Prezesa Rady Ministrów z dnia 27 sierpnia 2020 r. w sprawie szczegółowego zakresu działania Ministra Zdrowia (Dz. U. poz. 1470 i 1541).

