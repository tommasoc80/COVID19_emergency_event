Förordning
om omsättningsstöd till handelsbolag för mars 2020–
februari 2021
Utfärdad den 18 mars 2021
Regeringen föreskriver1
följande.
Inledande bestämmelser 
1 § Denna förordning innehåller bestämmelser om ekonomiskt stöd till 
handelsbolag som har minst en fysisk person som delägare (bolagsman) och 
där bolagets nettoomsättning har minskat i större omfattning till följd av 
spridningen av sjukdomen covid-19. 
2 § Denna förordning är meddelad med stöd av 8 kap. 7 § regeringsformen. 
Mottagare av stöd
3 § Stöd enligt denna förordning får lämnas till ett handelsbolag som 
1. per den 28 februari 2021 har minst en fysisk person som är registrerad
som delägare i handelsbolaget, 
2. vid tidpunkten för ansökan bedriver sådan näringsverksamhet i Sverige
som avses i 13 kap. 1 § inkomstskattelagen (1999:1229), och 
3. vid tidpunkten för ansökan är godkänd för F-skatt enligt 9 kap. 1 §
skatteförfarandelagen (2011:1244). 
Med handelsbolag avses i denna förordning även kommanditbolag. 
Stödperioder 
4 § Stödperioder enligt denna förordning är 
1. mars och april 2020,
2. maj 2020,
3. juni och juli 2020,
4. augusti–oktober 2020,
5. november och december 2020, och
6. januari och februari 2021.
En stödperiods motsvarande månad eller månader 2019 utgör
stödperiodens referensperiod.
Förutsättningar för stöd SFS
5 § Ett handelsbolag har efter ansökan rätt till omsättningsstöd för 
stödperioden mars och april 2020 om handelsbolagets sammanlagda 
nettoomsättning för denna period understiger 70 procent av den 
sammanlagda nettoomsättningen för referensperioden.
Ett handelsbolag har efter ansökan rätt till omsättningsstöd för 
stödperioden maj 2020 om handelsbolagets sammanlagda nettoomsättning 
för denna period understiger 60 procent av den sammanlagda 
nettoomsättningen för referensperioden. 
Ett handelsbolag har efter ansökan rätt till omsättningsstöd för 
stödperioden juni och juli 2020 om handelsbolagets sammanlagda 
nettoomsättning för denna period understiger 50 procent av den 
sammanlagda nettoomsättningen för referensperioden.
Ett handelsbolag har efter ansökan rätt till omsättningsstöd för 
stödperioden augusti–oktober 2020 om handelsbolagets sammanlagda 
nettoomsättning för denna period understiger 60 procent av den 
sammanlagda nettoomsättningen för referensperioden. 
Ett handelsbolag har efter ansökan rätt till omsättningsstöd för 
stödperioden november och december 2020 om handelsbolagets 
sammanlagda nettoomsättning för denna period understiger 70 procent av 
den sammanlagda nettoomsättningen för referensperioden.
Ett handelsbolag har efter ansökan rätt till omsättningsstöd för 
stödperioden januari och februari 2021 om handelsbolagets sammanlagda 
nettoomsättning för denna period understiger 70 procent av den 
sammanlagda nettoomsättningen för referensperioden.
6 § Som förutsättning för stöd gäller även att 
1. nedgången i nettoomsättning så gott som uteslutande är orsakad av 
effekterna av spridningen av sjukdomen covid-19, 
2. stödet för stödperioden, beräknat enligt 11–13 §§, uppgår till minst 
2 000 kronor per handelsbolag för stödperioden mars och april 2020,
1 000 kronor för stödperioden maj 2020, 2 000 kronor för stödperioden juni 
och juli 2020, 3 000 kronor för stödperioden augusti–oktober 2020, 
2 000 kronor för stödperioden november och december 2020 och 
2 000 kronor för stödperioden januari och februari 2021, och 
3. handelsbolaget har gjort vad som skäligen kan krävas för att uttömma 
möjligheterna till försäkringsersättning, skadestånd och liknande ersättning 
för sådan förlorad omsättning som stödet ska beräknas på.
7 § Som förutsättning för stöd gäller även att handelsbolaget under det 
räkenskapsår som avslutats den 31 december 2019 uppfyller kravet på 
minsta nettoomsättning. 
För stödperioderna mars och april 2020, maj 2020, juni och juli 2020 och 
augusti–oktober 2020 ska kravet på minsta nettoomsättning beräknas enligt 
följande formel: (200 000 kronor x antal delägare i handelsbolaget).
För stödperioderna november och december 2020 och januari och 
februari 2021 ska kravet på minsta nettoomsättning beräknas enligt följande 
formel: (180 000 kronor x antal delägare i handelsbolaget).
Vid tillämpningen av andra och tredje styckena ska det antal delägare som 
var registrerade i handelsbolaget per den 28 februari 2021 beaktas.
Om räkenskapsåret som avses i första stycket är längre eller kortare än
tolv månader, ska kravet på minsta nettoomsättning justeras i motsvarande 
mån.
8 § Med nettoomsättning avses intäkter från sålda varor och utförda 
tjänster som ingår i handelsbolagets normala verksamhet med avdrag för 
lämnade rabatter, mervärdesskatt och annan skatt som är direkt knuten till 
omsättningen, under förutsättning att intäkterna är hänförliga till en 
näringsverksamhet som bedrivs i Sverige. Intäkter från finansiella 
instrument och valutahandel ingår dock inte i nettoomsättningen. 
En intäkt ska anses hänförlig till den månad som den hade ansetts belöpa 
sig på om varje kalendermånad hade utgjort ett separat räkenskapsår för 
handelsbolaget, med tillämpning av de redovisningsprinciper som bolaget 
tillämpat för det räkenskapsår som avslutats den 31 december 2019.
Om nettoomsättningen för en stödperiod eller en referensperiod, vid en 
beräkning enligt första och andra styckena, uppgår till ett negativt belopp 
ska nettoomsättningen för den perioden anses vara noll kronor.
9 § Stöd får inte lämnas om 
1. handelsbolaget, eller någon av delägarna i handelsbolaget, vid 
tidpunkten för ansökan är försatt i konkurs, eller
2. en eller flera delägare i handelsbolaget vid tidpunkten för ansökan har 
näringsförbud.
10 § Stöd får endast lämnas i enlighet med de villkor som anges i 
Europeiska kommissionens förordningar om stöd av mindre betydelse. 
Med förordningar om stöd av mindre betydelse avses i denna förordning
1. Europeiska kommissionens förordning (EU) nr 1407/2013 av den 
18 december 2013 om tillämpningen av artiklarna 107 och 108 i fördraget 
om Europeiska unionens funktionssätt på stöd av mindre betydelse, 
2. Europeiska kommissionens förordning (EU) nr 1408/2013 av den 
18 december 2013 om tillämpningen av artiklarna 107 och 108 i fördraget 
om Europeiska unionens funktionssätt på stöd av mindre betydelse inom 
jordbrukssektorn, och
3. Europeiska kommissionens förordning (EU) nr 717/2014 av den 
27 juni 2014 om tillämpningen av artiklarna 107 och 108 i fördraget om
Europeiska unionens funktionssätt på stöd av mindre betydelse inom fiskerioch vattenbrukssektorn.
Vid beräkningen av det totala stöd som får lämnas till olika företag, eller 
ett och samma företag, inom jordbrukssektorn ska de beloppsgränser som 
anges i bilaga I samt artikel 3.2 i kommissionens förordning (EU) 
nr 1408/2013 tillämpas.
Stödets storlek 
11 § För stödperioderna mars och april 2020, maj 2020, juni och juli 2020 
och augusti–oktober 2020 lämnas stöd med 75 procent av skillnaden i 
nettoomsättning mellan stödperiodens referensperiod och stödperioden.
För stödperioderna november och december 2020 och januari och 
februari 2021 lämnas stöd med 90 procent av skillnaden i nettoomsättning 
mellan stödperiodens referensperiod och stödperioden.
12 § Stödet ska minskas med belopp som handelsbolaget fått eller kommer 
att få i
1. försäkringsersättning, skadestånd och annan liknande ersättning för 
sådan förlorad omsättning som stödet beräknas på,
2. stöd enligt förordningen (2020:237) om statligt stöd när vissa SFS
lokalhyresgäster fått rabatt på hyran om stödet lämnats för den stödperiod 
ansökan avser, eller
3. stöd enligt förordningen (2020:246) om statligt stöd för 
kulturevenemang som har ställts in eller skjutits upp med anledning av 
spridningen av sjukdomen covid-19 om stödet lämnats för den stödperiod 
ansökan avser.
Stödet ska även minskas med stödbelopp som handelsbolaget tagit emot 
för motsvarande stödperiod enligt förordningen (2020:552) om 
omställningsstöd för mars och april 2020, förordningen (2020:838) om 
omställningsstöd för maj–juli 2020 eller förordningen (2021:126) om 
omställningsstöd för augusti 2020–februari 2021.
13 § Stöd till ett handelsbolag får inte överskrida maxtaket för stöd. 
Maxtaket för stöd för en eller flera av de sammanlagda stödperioderna 
mars och april 2020, maj 2020 och juni och juli 2020 beräknas enligt 
följande formel: (120 000 kronor x antal fysiska personer som är delägare i 
handelsbolaget).
Maxtaket för stödperioden augusti–oktober 2020 beräknas enligt följande 
formel: (72 000 kronor x antal fysiska personer som är delägare i 
handelsbolaget). 
Maxtaket för stödperioden november och december 2020 beräknas enligt 
följande formel: (48 000 kronor x antal fysiska personer som är delägare i 
handelsbolaget. 
Maxtaket för stödperioden januari och februari 2021 beräknas enligt 
följande formel: (48 000 kronor x antal fysiska personer som är delägare i 
handelsbolaget. 
Vid tillämpningen av andra–femte styckena ska det antal fysiska personer 
som var registrerade som delägare i handelsbolaget per den 28 februari 2021
beaktas.
Handläggning av stödärenden
14 § Frågor om stöd enligt denna förordning prövas av 
1. Länsstyrelsen i Stockholms län om handelsbolagets huvudkontor vid 
ansökningstillfället är beläget i Stockholms, Uppsala, Södermanlands, 
Gotlands eller Västmanlands län,
2. Länsstyrelsen i Östergötlands län om handelsbolagets huvudkontor vid 
ansökningstillfället är beläget i Östergötlands, Jönköpings eller Kalmar län,
3. Länsstyrelsen i Skåne län om handelsbolagets huvudkontor vid 
ansökningstillfället är beläget i Kronobergs, Blekinge eller Skåne län, 
4. Länsstyrelsen i Västra Götalands län om handelsbolagets huvudkontor 
vid ansökningstillfället är beläget i Hallands eller Västra Götalands län, 
5. Länsstyrelsen i Dalarnas län om handelsbolagets huvudkontor vid 
ansökningstillfället är beläget i Värmlands, Örebro, Dalarnas eller 
Gävleborgs län,
6. Länsstyrelsen i Västernorrlands län om handelsbolagets huvudkontor 
vid ansökningstillfället är beläget i Jämtlands eller Västernorrlands län, och 
7. Länsstyrelsen i Norrbottens län om handelsbolagets huvudkontor vid 
ansökningstillfället är beläget i Västerbottens eller Norrbottens län. 
Länsstyrelsen i Östergötlands län samordnar länsstyrelsernas arbete med 
stödet.
15 § En ansökan om stöd ska innehålla följande uppgifter: SFS
1. de fysiska och juridiska personer som är delägare i handelsbolaget per 
den 28 februari 2021, 
2. handelsbolagets nettoomsättning under det räkenskapsår som avslutats 
den 31 december 2019,
3. nedgången i handelsbolagets nettoomsättning vid en jämförelse mellan 
nettoomsättningen för stödperioden och nettoomsättningen för 
referensperioden, 
4. om nedgången i nettoomsättningen är orsakad av effekterna av 
spridningen av sjukdomen covid-19, 
5. om handelsbolaget erhållit försäkringsersättning, skadestånd och annan 
liknande ersättning för sådan förlorad omsättning som stödet ska beräknas 
på, 
6. om handelsbolaget erhållit stöd enligt förordningen (2020:237) om 
statligt stöd när vissa lokalhyresgäster fått rabatt på hyran,
7. om handelsbolaget erhållit stöd som lämnats enligt förordningen 
(2020:246) om statligt stöd för kulturevenemang som har ställts in eller 
skjutits upp med anledning av spridningen av sjukdomen covid-19,
8. om handelsbolaget har ansökt om eller fått beslut om stöd för den 
aktuella stödperioden enligt förordningen (2020:552) om omställningsstöd 
för mars och april 2020 eller förordningen (2020:838) om omställningsstöd 
för maj–juli 2020,
9. om handelsbolaget har för avsikt att söka, har ansökt om eller fått beslut 
om stöd för den aktuella stödperioden enligt förordningen (2021:126) om 
omställningsstöd för augusti 2020–februari 2021,
10. annat stöd som lämnats enligt kommissionens förordningar om stöd 
av mindre betydelse som handelsbolaget har fått under de två föregående 
beskattningsåren och det innevarande beskattningsåret, 
11. om handelsbolaget, eller någon av delägarna i handelsbolaget, är 
försatt i konkurs,
12. om en eller flera delägare i handelsbolaget har näringsförbud, och
13. de övriga uppgifter som länsstyrelsen behöver för att kunna fatta 
beslut om stöd.
Uppgifterna i en ansökan om omsättningsstöd ska lämnas på heder och 
samvete.
16 § En ansökan om stöd ska lämnas på ett formulär som fastställs av 
Boverket. Ansökan om stöd ska ha inkommit till den länsstyrelse som anges 
i 14 § senast den 15 juni 2021.
17 § Till ansökan ska det bifogas ett utdrag ur bokföringen för det 
räkenskapsår som avslutats den 31 december 2019. Till ansökan ska även 
bifogas de ytterligare handlingar som anges i ansökningsformuläret.
18 § Handelsbolaget ska på begäran av länsstyrelsen lämna de ytterligare 
handlingar eller uppgifter som behövs för prövningen.
19 § Ett handelsbolag som har ansökt om stöd eller beviljats stöd enligt 
denna förordning ska till länsstyrelsen anmäla om de uppgifter som lämnats 
till länsstyrelsen visar sig vara felaktiga eller om det inträffat sådana 
förändringar som kan påverka rätten till stöd eller stödets storlek. 
20 § Innan ett stöd beviljas ska länsstyrelsen lämna de upplysningar till SFS
handelsbolaget som framgår av artikel 6.1 i kommissionens förordningar 
(EU) nr 1407/2013, 1408/2013 och 717/2014.
21 § Om handelsbolaget har ansökt om stöd enligt förordningen 
(2020:552) om omställningsstöd för mars och april 2020 eller enligt 
förordningen (2020:838) om omställningsstöd för maj–juli 2020 ska 
länsstyrelsen, om de sökta stödperioderna sammanfaller, avvakta med att 
fatta beslut i frågan om omsättningsstöd till dess beslut om omställningsstöd 
har fattats. 
Om handelsbolaget har för avsikt att söka eller har ansökt om stöd enligt 
förordningen (2021:126) om omställningsstöd för augusti 2020–
februari 2021 ska länsstyrelsen, om de sökta stödperioderna sammanfaller, 
avvakta med att fatta beslut i frågan om omsättningsstöd till dess beslut om 
omställningsstöd har fattats.
22 § Av beslutet om stöd ska det framgå 
1. vilken eller vilka stödperioder beslutet avser, och
2. stödbelopp för respektive stödperiod.
Utbetalning av stöd
23 § Boverket betalar ut stöd enligt denna förordning.
Uppföljning av utbetalt stöd 
24 § Länsstyrelsen ansvarar för uppföljning av stöd som betalats ut enligt 
denna förordning.
Handelsbolaget ska på länsstyrelsens begäran lämna de uppgifter som 
behövs för uppföljning av det stöd som har betalats ut.
Återbetalning av stöd
25 § Handelsbolaget är återbetalningsskyldigt om 
1. bolaget efter beslut om stöd enligt denna förordning tagit emot stöd 
enligt förordningen (2020:552) om omställningsstöd för mars och april 
2020, förordningen (2020:838) om omställningsstöd för maj–juli 2020 eller 
förordningen (2021:126) om omställningsstöd för augusti 2020–
februari 2021, 
2. bolaget genom att lämna oriktiga uppgifter eller på annat sätt har 
orsakat att stödet har bestämts felaktigt eller med för högt belopp, eller
3. stödet av någon annan orsak har bestämts felaktigt eller med för högt 
belopp och mottagaren skäligen borde ha insett detta.
På det belopp som handelsbolaget är återbetalningsskyldigt för ska ränta 
betalas från och med den dag som infaller en månad efter det att beslut om 
återkrav enligt 26 § har fattats och efter en räntesats som vid varje tidpunkt 
överstiger statens utlåningsränta med två procentenheter.
Återkrav 
26 § Om handelsbolaget är återbetalningsskyldigt enligt 25 §, ska
länsstyrelsen besluta att helt eller delvis kräva tillbaka stödet med ränta. 
Kravet eller räntan får sättas ned helt eller delvis om det finns särskilda skäl.
Offentliggörande, rapportering och registerföring SFS
27 § Bestämmelser om offentliggörande, rapportering och registerföring 
finns i 12 a § lagen (2013:388) om tillämpning av Europeiska unionens 
statsstödsregler och i förordningen (2016:605) om tillämpning av 
Europeiska unionens statsstödsregler.
28 § Länsstyrelsen ska sköta den registerföring som anges i artikel 6.4 i 
kommissionens förordningar (EU) nr 1407/2013, 1408/2013 och 717/2014.
Rätt att meddela föreskrifter
29 § Boverket får meddela föreskrifter om verkställigheten av denna 
förordning.
Överklagande
30 § I 40 § förvaltningslagen (2017:900) finns bestämmelser om 
överklagande till allmän förvaltningsdomstol. Andra beslut än beslut om att 
helt eller delvis inte bevilja stöd får dock inte överklagas.
 
Denna förordning träder i kraft den 29 mars 2021.
På regeringens vägnar
IBRAHIM BAYLAN
Maria Wetterling
(Näringsdepartementet)
