Förordning
om ändring i förordningen (2020:254) om undantag från 
plan- och byggregler för tillfälliga vårdbyggnader till 
följd av sjukdomen covid-19
Utfärdad den 25 juni 2020
Regeringen föreskriver att 6 § förordningen (2020:254) om undantag från 
plan- och byggregler för tillfälliga vårdbyggnader till följd av sjukdomen 
covid-19 ska ha följande lydelse.
6 § Undantagen från kraven på bygglov och marklov i 4 och 5 §§ gäller 
endast om
1. en region eller Socialstyrelsen är byggherre,
2. åtgärden vidtas på sedan tidigare exploaterad mark som ligger inom
eller i anslutning till bebyggelse, 
3. åtgärden inte vidtas närmare än
a) 8,0 meter från en fastighetsgräns eller 4,5 meter från en körbana som
hör till en sådan väg, gata, torg eller annan led eller plats som allmänt 
används för trafik med motorfordon där högsta tillåtna hastighet är mer än 
20 kilometer i timmen, och 
b) 30,0 meter från mitten av ett järnvägsspår,
4. åtgärden påbörjas senast den 1 december 2020, och
5. platsen där åtgärden har vidtagits återställs eller byggnadens användning återgår till den ursprungliga senast den 1 april 2021.
Om ägarna till angränsande fastigheter, väghållaren eller huvudmannen 
respektive järnvägens infrastrukturförvaltare medger det, får en åtgärd enligt 
4 och 5 §§ vidtas närmare en fastighetsgräns, en körbana eller ett järnvägsspår än vad som anges i första stycket 3.
Denna förordning träder i kraft den 1 augusti 2020. 
På regeringens vägnar
LENA MICKO
Katarina Welin
(Finansdepartementet)