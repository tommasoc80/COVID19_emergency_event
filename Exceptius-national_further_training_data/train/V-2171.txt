
LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. RUGSĖJO 29 D. SPRENDIMO NR. V-2139 „DĖL RASEINIŲ RAJONO GYVENTOJŲ IŠTYRIMO DĖL COVID-19 LIGOS (KORONAVIRUSO INFEKCIJOS)“ PAKEITIMO

2020 m. spalio 1 d. Nr. V-2171
Vilnius

P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. rugsėjo 29 d. sprendimą Nr. V-2139 „Dėl Raseinių rajono gyventojų ištyrimo dėl COVID-19 ligos (koronaviruso infekcijos)“:
1. Pakeičiu 1.1 papunktį ir jį išdėstau taip:
„1.1. skubiai organizuoti Raseinių rajono savivaldybės gyventojų ir Raseinių rajono savivaldybėje dirbančių asmenų iš kitų savivaldybių ištyrimą dėl COVID-19 ligos (koronaviruso infekcijos) įsteigiant ne mažiau kaip 2 mobilius punktus;“.
2. Pakeičiu 1.4 papunktį ir jį išdėstau taip:
„1.4. bendradarbiauti su Kauno miesto savivaldybės administracija dėl ėminių COVID-19 ligos (koronaviruso infekcijos) tyrimams paėmimo proceso organizavimo ir vykdymo.“ 
3. Pakeičiu 2 punktą ir jį išdėstau taip:
„2. VšĮ Raseinių pirminės sveikatos priežiūros centrui užtikrinti maksimalius žmogiškuosius išteklius, reikalingus mobilių punktų Raseiniuose veiklai. Nesant galimybei užtikrinti pakankamą žmogiškųjų išteklių kiekį dėl pagalbos kreiptis į Lietuvos sveikatos mokslų universiteto ligoninę Kauno klinikas.“



Sveikatos apsaugos ministras – valstybės lygio
ekstremaliosios situacijos valstybės operacijų vadovas 		Aurelijus Veryga

