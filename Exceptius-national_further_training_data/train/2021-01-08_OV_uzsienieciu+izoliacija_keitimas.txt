
LIETUVOS RESPUBLIKOS SVEIKATOS APSAUGOS MINISTRAS 
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. LIEPOS 17 D. SPRENDIMO NR. V-1680 „DĖL užsieniečių izoliavimo SĄLYGŲ ir tyrimų dėl COVID-19 ligos (koronaviruso infekcijos) atlikimo“ pakeitimo

2021 m. sausio 8 d. Nr. V-44
Vilnius

1. P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. liepos 17 d. sprendimą Nr. V-1680 „Dėl užsieniečių izoliavimo sąlygų ir tyrimų dėl COVID-19 ligos (koronaviruso infekcijos) atlikimo“:
1.1. Pakeičiu 4 punktą ir jį išdėstau taip:
„4. Užsieniečiai, grįžę ar atvykę iš Jungtinės Didžiosios Britanijos ir Šiaurės Airijos Karalystės ar Pietų Afrikos Respublikos (išskyrus tranzitu per Lietuvos Respubliką vykstančius asmenis, ekipažų ir įgulų narius, kurie dirba tarptautinius komercinius vežimus vykdančiose įmonėse ar vykdo tarptautinius komercinius vežimus visų rūšių transporto priemonėmis, ir asmenis, nurodytus šio sprendimo 41 punkte) privalo:
4.1. turėti ne seniau nei 48 val. laikotarpiu prieš grįžtant / atvykstant į Lietuvos Respubliką atliktą laboratorinį tyrimą COVID-19 ligai (koronaviruso infekcijai) nustatyti ir gautą neigiamą tyrimo atsakymą arba per 24 val. nuo atvykimo į Lietuvos Respubliką turi kreiptis į Karštąją koronaviruso liniją tel. numeriu 1808 ar laboratorinius COVID-19 ligos (koronaviruso infekcijos) tyrimus atliekančią įstaigą ir užsiregistruoti tyrimo atlikimui;
4.2. izoliuotis 14 dienų nuo grįžimo / atvykimo į Lietuvos Respubliką dienos Lietuvos Respublikos žmonių užkrečiamųjų ligų profilaktikos ir kontrolės įstatymo nustatyta tvarka.“
1.2. Pakeičiu 41 punktą ir jį išdėstau taip:
„41. Asmenys, nurodyti šio sprendimo 3 punkte ir Izoliavimo taisyklių 11 punkte, atvykę / grįžę iš Jungtinės Didžiosios Britanijos ir Šiaurės Airijos Karalystės ar Pietų Afrikos Respublikos, privalo turėti ne seniau nei 48 val. laikotarpiu prieš grįžtant / atvykstant į Lietuvos Respubliką atliktą laboratorinį tyrimą COVID-19 ligai (koronaviruso infekcijai) nustatyti ir gautą neigiamą tyrimo atsakymą arba per 24 val. nuo atvykimo į Lietuvos Respubliką turi kreiptis į Karštąją koronaviruso liniją tel. numeriu 1808 ar laboratorinius COVID-19 ligos (koronaviruso infekcijos) tyrimus atliekančią įstaigą ir užsiregistruoti tyrimo atlikimui, išskyrus:
41.1. šio sprendimo 3.3 papunktyje ir Izoliavimo taisyklių 11.12 papunktyje nurodytus asmenis, komandiruojamus asmenis ir asmenis, keliaujančius dėl svarbių šeiminių priežasčių. Šiems asmenims taikomi šio sprendimo 4.1 – 4.2 papunkčiuose nurodyti reikalavimai;
41.2. šio sprendimo 3.8 papunktyje ir Izoliavimo taisyklių 11.13 papunktyje nurodytus asmenis. Šiems asmenims taikomi šio sprendimo 4.2 papunktyje nurodyti reikalavimai;
41.3. tranzitu per Lietuvos Respubliką vykstančius asmenis bei ekipažų ir įgulų narius, kurie dirba tarptautinius komercinius vežimus vykdančiose įmonėse ar vykdo tarptautinius komercinius vežimus visų rūšių transporto priemonėmis. Šiems asmenims reikalavimai dėl tyrimų atlikimo ir izoliacijos netaikomi.“
2. N u s t a t a u, kad šis sprendimas įsigalioja 2021 m. sausio 11 d.

Sveikatos apsaugos ministras, valstybės lygio
ekstremaliosios situacijos valstybės operacijų vadovas 			Arūnas Dulkys
