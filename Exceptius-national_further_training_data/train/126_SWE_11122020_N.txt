Lag
om ändring i lagen (2012:453) om register över nationella 
vaccinationsprogram
Utfärdad den 10 december 2020
Enligt riksdagens beslut1
föreskrivs att rubriken till lagen (2012:453) om 
register över nationella vaccinationsprogram samt 1 och 6–8 §§ ska ha följande lydelse.
Lag om register över nationella vaccinationsprogram 
m.m.
1 §
2
 Denna lag tillämpas vid behandling av personuppgifter i Folkhälsomyndighetens verksamhet när det gäller nationella vaccinationsprogram och 
vaccinationer mot sjukdomen covid-19 (vaccinationsregistret).
Lagen gäller endast om behandlingen är helt eller delvis automatiserad 
eller om personuppgifterna ingår i eller är avsedda att ingå i en strukturerad 
samling av personuppgifter som är tillgängliga för sökning eller sammanställning enligt särskilda kriterier.
6 §
3
 Personuppgifter får behandlas för
1. framställning av statistik,
2. uppföljning, utvärdering och kvalitetssäkring av nationella vaccinationsprogram och vaccinationer mot sjukdomen covid-19, samt
3. forskning och epidemiologiska undersökningar.
Personuppgifter som behandlas för de ändamål som anges i första stycket
får också behandlas för att fullgöra uppgiftsutlämnande som sker i överensstämmelse med lag eller förordning. Personuppgifterna får även behandlas 
för andra ändamål, under förutsättning att uppgifterna inte behandlas på ett 
sätt som är oförenligt med det ändamål för vilket uppgifterna samlades in.
7 § För de ändamål som anges i 6 § får endast följande uppgifter behandlas:
1. datum för vaccinationen,
2. den vaccinerades personnummer eller samordningsnummer,
3. vilket vaccin som har använts,
4. satsnummer,
5. den vårdgivare som har ansvarat för vaccinationen, och
6. den vaccinerades folkbokföringsort.
När det gäller vaccinationer mot sjukdomen covid-19 får för de ändamål SFS 2020:1194
som anges i 6 § dessutom uppgift om vaccinationens dosnummer behandlas.
8 § Den vårdgivare som har ansvarat för vaccinationen ska lämna de uppgifter som avses i 7 § första stycket 1–5 till vaccinationsregistret. 
Den vårdgivare som har ansvarat för en vaccination mot sjukdomen 
covid-19 ska dessutom lämna uppgift om vaccinationens dosnummer.
Denna lag träder i kraft den 1 januari 2021.
På regeringens vägnar
LENA HALLENGREN
Lars Hedengran
(Socialdepartementet)
