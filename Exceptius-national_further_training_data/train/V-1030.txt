LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL ASMENŲ IŠTYRIMO DĖL COVID-19 LIGOS (KORONAVIRUSO INFEKCIJOS) 

2020 m. balandžio 30 d. Nr. V-1030
Vilnius


Vadovaudamasis Lietuvos Respublikos civilinės saugos įstatymo 15 straipsnio 2 dalies 1 ir 4 punktais, 28 straipsnio 4 dalimi, Lietuvos Respublikos žmonių užkrečiamųjų ligų profilaktikos ir kontrolės įstatymo 6 straipsniu, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“ bei atsižvelgdamas į Lietuvos Respublikos Vyriausybės 2020 m. kovo 14 d. nutarimą Nr. 207 „Dėl karantino Lietuvos Respublikos teritorijoje paskelbimo“ ir epideminę situaciją dėl COVID-19 ligos (koronaviruso infekcijos) plitimo, n u s p r e n d ž i u:
Pavesti:
1. Savivaldybių, kuriose yra įsteigti mobilieji punktai, administracijos direktoriams užtikrinti:
1.1. 2020 m. gegužės 1-3 dienomis asmenų, turinčių kvietimą išsitirti dėl COVID-19 ligos (koronaviruso infekcijos), ištyrimo PGR molekuliniais tyrimais organizavimą;
1.2. kvietimų asmenims išsitirti dėl COVID-19 ligos (koronaviruso infekcijos) šio sprendimo priede nurodyto kiekio atspausdinimą; 
1.3. atspausdintų kvietimų išdalinimą prekybos vietų (prekybos centrų, turgaviečių, vaistinių) lankytojams ir ne mažiau kaip 20 proc. visų kvietimų prekybos vietų darbuotojams.
2. Nacionalinei visuomenės sveikatos priežiūros laboratorijai užtikrinti mobilių punktų aprūpinimą terpėmis, ėminių rinkiniais ir greitaisiais testais pagal poreikį.
3. Nacionaliniam kraujo centrui organizuoti paimtų ėminių ištyrimą laboratorijose.
4. VšĮ Kauno miesto greitosios medicinos pagalbos stočiai užtikrinti, kad Karštosios koronaviruso linijos tel. 1808 konsultantai į mobilius punktus registruotų asmenis neturinčius simptomų, bet pasakiusius specialiai sugeneruotą kodą. 



Sveikatos apsaugos ministras – valstybės lygio	
ekstremaliosios situacijos valstybės operacijų vadovas 		                                Aurelijus Veryga

Lietuvos Respublikos sveikatos
apsaugos ministras – valstybės lygio
ekstremaliosios situacijos valstybės
operacijų vadovo
2020 m. balandžio 30 d. sprendimo
Nr. V-1030
priedas


Eil. Nr. 
Savivaldybės pavadinimas
Išdalintų kvietimų skaičius 
1. 
Vilniaus m. savivaldybė
Ne mažiau kaip 3000 
2.
Kauno m. savivaldybė
Ne mažiau kaip 1500
3.
Klaipėdos m. savivaldybė
Ne mažiau kaip 500
4.
Utenos raj. savivaldybė
Ne mažiau kaip 300
5. 
Panevėžio m. savivaldybė
Ne mažiau kaip 300
6.
Šiaulių m. savivaldybė
Ne mažiau kaip 300
7.
Marijampolės savivaldybė
Ne mažiau kaip 200
8.
Tauragės raj. savivaldybė
Ne mažiau kaip 200
9.
Telšių raj. savivaldybė
Ne mažiau kaip 200
10.
Alytaus m. savivaldybė
Ne mažiau kaip 300


