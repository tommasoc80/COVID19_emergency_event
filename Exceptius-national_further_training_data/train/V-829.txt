

LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL COVID-19 LIGOS (KORONAVIRUSO INFEKCIJOS) PREVENCIJOS IR KONTROLĖS GAIRIŲ TEIKIANT AMBULATORINES SLAUGOS PASLAUGAS IR SOCIALINES PASLAUGAS ASMENIMS NAMUOSE 

2020 m. balandžio 10 d. Nr. V-829
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies 1 ir 4 punktais, Valstybiniu ekstremaliųjų situacijų valdymo planu, patvirtintu Lietuvos Respublikos Vyriausybės 2010 m. spalio 20 d. nutarimu Nr. 1503 „Dėl Valstybinio ekstremaliųjų situacijų valdymo plano patvirtinimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“, atsižvelgdamas į Lietuvos Respublikos Vyriausybės 2020 m. vasario 26 d. nutarimą Nr. 152 „Dėl valstybės lygio ekstremaliosios situacijos paskelbimo“ ir Lietuvos Respublikos Vyriausybės 2020 m. kovo 14 d. nutarimą Nr. 207 „Dėl karantino Lietuvos Respublikos teritorijoje paskelbimo“ bei siekdamas užtikrinti tinkamą ambulatorinių slaugos paslaugų paciento namuose ir socialinių paslaugų asmens namuose teikimą valstybės lygio ekstremaliosios situacijos metu, n u s p r e n d ž i u:
Rekomenduoti visoms ambulatorines slaugos paslaugas pacientų namuose ir socialines paslaugas asmenų namuose teikiančioms įstaigoms nuolat vykdyti kontrolinių COVID-19 ligos (koronaviruso infekcijos) veiksmų pokyčio stebėseną, ne rečiau nei kartą per savaitę užpildant Kontrolinį COVID 19 veiksmų, teikiant ambulatorines slaugos paslaugas ir socialines paslaugas namuose, sąrašą, paskelbtą Sveikatos apsaugos ministerijos interneto svetainėje adresu https://sam.lrv.lt/uploads/sam/documents/files/KORONA/Kontrolinis%20s%C4%85ra%C5%A1as%20slaugai%20ir%20socialin%C4%97ms.pdf



Sveikatos apsaugos ministras – valstybės lygio
ekstremaliosios situacijos valstybės operacijų vadovas                                              Aurelijus Veryga


