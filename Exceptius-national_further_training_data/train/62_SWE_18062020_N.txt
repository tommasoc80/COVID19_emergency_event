Förordning
om ändring i miljöprövningsförordningen (2013:251)
Utfärdad den 17 juni 2020
Regeringen föreskriver i fråga om miljöprövningsförordningen (2013:251)1
dels att nuvarande 1 kap. 5 § ska betecknas 1 kap. 4 a §,
dels att 1 kap. 4, den nya 4 a, 11 och 13 §§ och 8 kap. 8 § ska ha följande 
lydelse,
dels att det ska införas sex nya paragrafer, 1 kap. 5–5 d §§ och 8 kap. 
10 a §, och närmast före 1 kap. 5 och 5 a §§ nya rubriker av följande lydelse.
1 kap.
4 § För ändring av en tillståndspliktig verksamhet krävs det också tillstånd, om
1. ändringen i sig innebär en sådan verksamhet eller åtgärd som är tillståndspliktig enligt 2–32 kap., eller
2. ändringen i sig eller tillsammans med tidigare ändringar innebär att en
olägenhet av betydelse för människors hälsa eller miljön kan uppkomma.
I 104 § förordningen (2013:253) om förbränning av avfall finns en bestämmelse om att det krävs tillstånd för att övergå från förbränning av enbart 
icke-farligt avfall till förbränning av farligt avfall.
4 a § I förordningen (1998:899) om miljöfarlig verksamhet och hälsoskydd finns bestämmelser om tillståndsplikt
1. på grund av hantering av farliga ämnen i 5 §,
2. för avloppsanordningar i 13 § första och fjärde styckena,
3. för värmepumpsanläggningar i 17 § första stycket andra meningen, och
4. för att hålla vissa djur i 39 §.
Undantag från tillståndsplikt
5 § Trots 4 § krävs det inte tillstånd till en ändring av en tillståndspliktig 
verksamhet om ändringen endast avser lagring av timmer eller annat virke 
som inte sker på eller nära en vattentäkt, om lagringen behövs med anledning av en storm eller orkan och virket hålls väl avgränsat från annat virke.
Tillfälliga undantag från tillståndsplikt
5 a § Trots 4 § krävs det inte tillstånd till en brådskande ändring av en tillståndspliktig verksamhet som behövs på grund av spridningen av det virus 
som orsakar sjukdomen covid-19, om ändringen avser
1. produktion av sjukvårdsmaterial, medicinsk utrustning eller andra produkter som behövs för att minska smittspridningen, eller2. krematorieverksamhet som har kvicksilverrening med aktivt kol. SFS 2020:528
En ändring enligt första stycket får inte medföra att en verksamhet, som
inte är en industriutsläppsverksamhet enligt 1 kap. 2 § industriutsläppsförordningen (2013:250), efter ändringen omfattas av en verksamhetskod som 
är markerad med -i.
5 b § Trots 4 § krävs det inte tillstånd till en ändring av en verksamhet 
enligt 3 kap. 1 § om ändringen behövs och
1. behovet är brådskande till följd av att förutsättningarna för att driva
verksamheten har förändrats på grund av spridningen av det virus som
orsakar sjukdomen covid-19, och
2. ändringen i sig inte kan antas medföra betydande miljöpåverkan.
I 5 kap. 4 § miljöbalken finns det bestämmelser om att en myndighet eller
kommun i vissa fall inte får tillåta att en verksamhet som kan påverka vattenmiljön ändras.
5 c § Trots 4 § krävs inte tillstånd till en ändring av en tillståndspliktig 
verksamhet enligt 8 kap. 8 § om
1. ändringen är brådskande och behövs till följd av att efterfrågan på
timmer och annat virke har minskat på grund av spridningen av det virus 
som orsakar sjukdomen covid-19, och
2. lagringen inte sker på eller nära en vattentäkt.
I 5 kap. 4 § miljöbalken finns det bestämmelser om att en myndighet eller
kommun i vissa fall inte får tillåta att en verksamhet som kan påverka vattenmiljön ändras.
5 d § En ändring ska vara tidsbegränsad, som längst till och med
1. den 30 juni 2021 i fråga om 5 a §,
2. den 31 december 2020 i fråga om 5 b §, och
3. den 31 mars 2021 i fråga om 5 c §.
11 § Anmälningsplikten gäller även ändringar av en verksamhet 
1. som avses i 3 § eller som omfattas av ett sådant tillstånd utan att vara
tillståndspliktig, om ändringen inte är tillståndspliktig enligt 4 §, 
2. om ändringen undantas från tillståndsplikt enligt 5–5 c §§, eller
3. som avses i 10 §, om ändringen har betydelse från störningssynpunkt.
13 § Bestämmelser om anmälningar finns i 22, 24–27 b och 46 §§ förordningen (1998:899) om miljöfarlig verksamhet och hälsoskydd.
8 kap.
8 § Tillståndsplikt B och verksamhetskod 20.70 gäller för anläggning för 
lagring av
1. mer än 20 000 kubikmeter timmer fast mått under bark (m³ fub) på land
med begjutning av vatten, eller
2. mer än 10 000 kubikmeter timmer fast mått under bark (m³ fub) i
vatten.
Tillståndsplikten gäller inte om verksamheten är anmälningspliktig enligt 
10 § eller 10 a §
10 a § Anmälningsplikt C och verksamhetskod 20.100 gäller för anlägg- SFS 2020:528
ning för lagring av timmer som inte sker på eller nära vattentäkt, om lagringen 
inte kan antas medföra betydande miljöpåverkan, lagringen är brådskande 
och behövs till följd av att efterfrågan har minskat på grund av spridningen 
av det virus som orsakar sjukdomen covid-19 och lagringen omfattar
1. mer än 20 000 kubikmeter timmer fast mått under bark (m³ fub) på land
med begjutning av vatten, eller
2. mer än 10 000 kubikmeter timmer fast mått under bark (m³ fub) i
vatten.
Lagringen ska avse en tidsbegränsad period, som längst till och med den 
31 mars 2021.
1. Denna förordning träder i kraft den 25 juni 2020.
2. Bestämmelserna i 5 a–5 c §§ och 8 kap. 10 a § tillämpas även på anmälningar som gjorts före ikraftträdandet.
På regeringens vägnar
ISABELLA LÖVIN
Susanne Gerland
(Miljödepartementet)