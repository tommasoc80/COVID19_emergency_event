BEK nr 157 af 27/02/2020
Bekendtgørelse om ændring af liste B til lov om foranstaltninger mod smitsomme sygdomme og andre overførbare sygdomme

I medfør af § 2, stk. 2, i lov om foranstaltninger mod smitsomme sygdomme og andre overførbare sygdomme, jf. lovbekendtgørelse nr. 1026 af 1. oktober 2019, og efter indstilling fra Sundhedsstyrelsen, fastsættes:

§ 1. Liste B over øvrige smitsomme og andre overførbare sygdomme, som angivet i lovens bilag 2, ændres, så MRSA-infektion/kolonisation med den internationale betegnelse: MRSA-infection/carriage udgår, og Coronavirussygdom 2019 (COVID-19) med den internationale betegnelse: Coronavirus disease 2019 (COVID-19) optages, som angivet i bilag 1 til denne bekendtgørelse.

§ 2. Bekendtgørelsen træder i kraft den 29. februar 2020.

Sundheds- og Ældreministeriet, den 27. februar 2020

Magnus Heunicke

/ Michelle Aagaard

Bilag 1

Liste B

Øvrige smitsomme og andre overførbare sygdomme jf. lovens § 2, stk. 1

Sygdomsbetegnelse

Dansk
International
Kolera
Cholera
Tyfus
Typhoid fever
Paratyfus
Paratyphoid fever
Shigellose
Shigellosis
Polio
Poliomyelitis
Meningokoksygdom
Meningococcal disease
Tuberkulose
Tuberculosis
Hepatitis A (smitsom leverbetændelse)
Hepatitis A
Salmonellainfektioner
Salmonellosis
Miltbrand
Anthrax
Mæslinger
Measles
Botulisme
Botulism
Influenza, præpandemisk alarmperiode
Influenza, pandemic alert period
Fugleinfluenza
Avian flu
Verocytotoksinproducerende E.coli (VTEC)-infektion
Verocytotoxin producing E.coli infection
Coronavirussygdom 2019 (COVID-19)
Coronavirus disease 2019 (COVID-19)
Ophobning af alvorlig sygdom af ukendt årsag 1)
Outbreak of serious disease of unknown cause
1) Kræver indstilling fra Sundhedsstyrelsen.