


LIETUVOS RESPUBLIKOS Ekonomikos ir inovacijų MINISTRAS

įsakymas 
DĖL NUO COVID-19 NUKENTĖJUSIO INDIVIDUALIĄ VEIKLĄ VYKDANČIO ASMENS SUBSIDIJOS PARAIŠKOS FORMOS PATVIRTINIMO

2021 m. kovo 25 d. Nr. 4-230
Vilnius


Įgyvendindama Lietuvos Respublikos Vyriausybės 2021 m. kovo 24 d. nutarimo Nr. 167  „Dėl priemonės „Subsidijos nuo COVID-19 nukentėjusiems individualią veiklą vykdantiems asmenims“ lėšų skyrimo ir administravimo tvarkos aprašo patvirtinimo“ 2 punkto nuostatas,
t v i r t i n u  Nuo COVID-19 nukentėjusio individualią veiklą vykdančio asmens subsidijos paraiškos formą (pridedama).



Ekonomikos ir inovacijų ministrė    		      Aušrinė Armonaitė 



SUDERINTA 
Valstybinės mokesčių inspekcijos 
prie Lietuvos Respublikos finansų 
ministerijos 2021 m. kovo 25 d. raštu
Nr. R-1325
SUDERINTA
viešosios įstaigos Lietuvos verslo paramos agentūros  2021 m. kovo 23 d. raštu  Nr. R4-788

Forma patvirtinta
Lietuvos Respublikos ekonomikos ir
inovacijų ministro 
2021 m. kovo 25 d. įsakymu Nr. 4-230


____________________________________________________________________________
Fizinio asmens vardas, pavardė (toliau – Pareiškėjas)
_____________________________________________________________________________
Pareiškėjo asmens kodas (jeigu pagal užsienio valstybės teisės aktus fiziniam asmeniui jis 
nesuteikiamas, – gimimo data), jei pareiškėjas yra ne Lietuvos Respublikos pilietis – galiojančio asmens tapatybės arba jį atitinkančio dokumento numeris)
_____________________________________________________________________________
Vykdomos veiklos rūšies pavadinimas pagal Ekonominės veiklos rūšių klasifikatorių (EVRK 2 red.), patvirtintą Statistikos departamento prie Lietuvos Respublikos Vyriausybės generalinio direktoriaus 
2007 m. spalio 31 d. įsakymu Nr. DĮ-226 „Dėl Ekonominės veiklos rūšių klasifikatoriaus patvirtinimo“
_____________________________________________________________________________
Pareiškėjo kontaktai (adresas, tel. Nr., el. paštas)


Valstybinei mokesčių inspekcijai
prie Lietuvos Respublikos finansų ministerijos 


NUO COVID-19 NUKENTĖJUSIO INDIVIDUALIĄ VEIKLĄ VYKDANČIO ASMENS SUBSIDIJOS PARAIŠKA 

_____________
(data)


Vadovaudamasis priemonės „Subsidijos nuo COVID-19 nukentėjusiems individualią veiklą vykdantiems asmenims“ lėšų skyrimo ir administravimo tvarkos aprašo, patvirtinto Lietuvos Respublikos Vyriausybės 2021 m. kovo 24 d. nutarimu Nr. 167 „Dėl priemonės „Subsidijos nuo COVID-19 nukentėjusiems individualią veiklą vykdantiems asmenims“ lėšų skyrimo ir administravimo tvarkos aprašo patvirtinimo“ (toliau – Aprašas), nuostatomis, prašau skirti subsidiją.  

Sąskaitos, į kurią būtų pervesta skirta subsidija, numeris


Pastaba. Teikdami nuo COVID-19 nukentėjusio individualią veiklą vykdančio asmens subsidijos paraišką (toliau – subsidijos paraiška), įsitikinkite, kad turite galiojančią banko sąskaitą (banko sąskaita – privalomu tarptautiniu banko sąskaitos numerio formatu (IBAN) įrašoma, pareiškėjo vardu finansų įstaigoje atidaryta sąskaita).

Patvirtinu, kad:
1. užsiimu individualia veikla, kuri įtraukta į Karantino metu ribojamų ir netiesiogiai ribojamų ūkinių veiklų sąrašą, patvirtintą Lietuvos Respublikos ekonomikos ir inovacijų ministro ir Lietuvos Respublikos socialinės apsaugos ir darbo ministro įsakymu;
2. mano 2019 m. gautos metinės apmokestinamosios pajamos (išskyrus pajamas, gautas iš individualios veiklos) neviršija 12 minimalių mėnesio algų (toliau – MMA) dydžio, taikyto 2019 m. (2019 m. MMA – 555 Eur) (taikoma, kai individualią veiklą vykdantis asmuo 2019 m. turėjo kitų apmokestinamųjų pajamų (išskyrus pajamas, gautas iš individualios veiklos);
3. mano 2020 m. gautos metinės apmokestinamosios pajamos (taip pat vykdant individualią veiklą pagal verslo liudijimą deklaruotas pajamų ir išlaidų skirtumas) neviršija 36 MMA dydžio, taikyto 2020 m. (2020 m. MMA – 607 Eur) (taikoma, kai individualią veiklą vykdantis asmuo 2020 m. turėjo ir pajamų iš individualios veiklos, ir kitų apmokestinamųjų pajamų);
4. mano vykdoma individuali veikla pagal pažymą buvo registruota ne trumpiau kaip 90 kalendorinių dienų nenutrūkstamai ar su pertraukomis per 2020 m. ir nebuvo išregistruota iki Lietuvos Respublikos Vyriausybės 2020 m. lapkričio 4 d. nutarimu Nr. 1226 „Dėl karantino Lietuvos Respublikos teritorijoje paskelbimo“ (toliau – Nutarimas Nr. 1226) paskelbto karantino (iki 2020 m. lapkričio 6 d. imtinai) (taikoma, kai vykdoma individuali veikla pagal pažymą); 
5. mano vykdoma individuali veikla pagal verslo liudijimą (-us) per 2020 m. galiojo ne trumpiau kaip 90 kalendorinių dienų nenutrūkstamai ar su pertraukomis iki Nutarimu Nr. 1226 paskelbto karantino (iki 2020 m. lapkričio 6 d. imtinai) (taikoma, kai vykdoma individuali veikla pagal verslo liudijimą (-us));
6. mano vykdomos individualios veiklos, kurios vykdymo forma keitėsi per 2020 m., ir vykdytos individualios veiklos pagal pažymą ir verslo liudijimą (-us) trukmė per 2020 m. yra ne trumpesnė kaip 90 kalendorinių dienų nenutrūkstamai ar su pertraukomis iki Nutarimu Nr. 1226 paskelbto karantino (iki 2020  m. lapkričio 6 d. imtinai) (taikoma, kai asmuo keitė individualios veiklos formą per 2020 m.);
7. esu pateikęs metines pajamų mokesčio deklaracijas už 2019 m. ir 2020 m. (jei tokią prievolę turėjau);
8. man nėra iškelta fizinio asmens bankroto byla pagal Lietuvos Respublikos fizinių asmenų bankroto įstatymą;
9. man yra išduotas galiojantis asmens tapatybę patvirtinantis arba jį atitinkantis dokumentas;
10. visa subsidijos paraiškoje pateikta informacija yra teisinga.
Suprantu, kad:
1. mano ryšiai su kitomis įmonėmis yra vertinami, vadovaujantis 2013 m. gruodžio 18 d. Komisijos reglamento (ES) Nr. 1407/2013 dėl Sutarties dėl Europos Sąjungos veikimo 107 ir 108 straipsnių taikymo de minimis pagalbai su paskutiniais pakeitimais, padarytais 2020 m. liepos 2 d. Komisijos reglamentu (ES) 2020/972, 2 straipsnio 2 punktu, ir žinau, kad pagal Lietuvos Respublikos konkurencijos tarybos parengtą klausimyną „Ar paramos gavėjas susijęs su kitais subjektais“, paskelbtą interneto svetainėje https://kt.gov.lt/uploads/documents/files/veiklos-sritys/valstybes-pagalba/klausimynai/kaip_KLAUSIMYNAS_vienas_ukio_subjektas.pdf, galiu pasitikrinti, ar esu susijęs su kitomis įmonėmis;
2. nurodęs neteisingą, neišsamią ar netikslią informaciją (duomenis) ir jos pagrindu gavęs subsidiją, per nustatytą laiką privalėsiu grąžinti skirtą ir išmokėtą subsidiją ar jos dalį ir sumokėti 0,03 procento dydžio delspinigius ir palūkanas nuo laiku nesumokėtos grąžintinos subsidijos sumos už kiekvieną pavėluotą dieną.
Susipažinau:
1.	 kad suteikiama subsidija yra laikoma de minimis pagalba, teikiama pagal 2013 m. gruodžio 18 d. Komisijos reglamento (ES) Nr. 1407/2013 dėl Sutarties dėl Europos Sąjungos veikimo 107 ir 108 straipsnių taikymo de minimis pagalbai su paskutiniais pakeitimais, padarytais 2020 m. liepos 2 d. Komisijos reglamentu (ES) 2020/972,  nuostatas ir kad ūkio subjektas turi atitikti de minimis pagalbos reglamente išdėstytas sąlygas;
2.	  su subsidijos suteikimo tvarka, nustatyta Apraše ir kituose teisės aktuose, reglamentuojančiuose
subsidijos skyrimą.
Žinau, kad:
1. Lietuvos Respublikos ekonomikos ir inovacijų ministerija, Valstybinė mokesčių inspekcija prie Lietuvos Respublikos finansų ministerijos, viešoji įstaiga Lietuvos verslo paramos agentūra, Lietuvos Respublikos konkurencijos taryba, Nacionalinis bendrųjų funkcijų centras tvarko mano asmens duomenis šioje subsidijos paraiškoje nurodytu tikslu: potencialiai tinkamų finansuoti pareiškėjų sąrašų sudarymo, tikslinimo, subsidijos skyrimo, mokėjimo ir finansų apskaitos, vadovaudamosi 2016 m. balandžio 27 d. Europos Parlamento ir Tarybos reglamento (ES) 2016/679 dėl fizinių asmenų apsaugos tvarkant asmens duomenis ir dėl laisvo tokių duomenų judėjimo ir kuriuo panaikinama Direktyva 95/46/EB (Bendrasis duomenų apsaugos reglamentas), 6 straipsnio 1 dalies e punktu (tvarkyti duomenis būtina, siekiant atlikti užduotį, vykdomą viešojo intereso labui, arba atliekant duomenų valdytojui pavestas viešosios valdžios funkcijas); 
2.  įstatymų nustatyta tvarka turiu teisę inter alia būti informuotas apie savo asmens duomenų tvarkymą, susipažinti su savo asmens duomenimis, teisę prašyti juos ištaisyti ar ištrinti arba apriboti jų tvarkymą, teisę nesutikti su savo asmens duomenų tvarkymu ir teisę pateikti skundą Valstybinei duomenų apsaugos inspekcijai. Informacija apie teisę susipažinti su savo asmens duomenimis, teisę pateikti skundą Valstybinei duomenų apsaugos inspekcijai ir kitas duomenų subjekto teises pateikiama interneto svetainėse: http://eimin.lrv.lt/lt/asmens-duomenu-apsauga, https://www.vmi.lt/cms/duomenu-subjektu-teisiu-igyvendinimo-tvarka, http://lvpa.lt/lt/asmens-duomenu-apsauga-262, https://kt.gov.lt/lt/teisine-informacija/duomenu-apsauga-1, https://nbfc.lrv.lt/lt/asmens-duomenu-apsauga. 
Duomenų apsaugos pareigūnas
(dap@eimin.lt; duomenu_sauga@vmi.lt; duomenu.apsauga@lvpa.lt; rusne@duomenuapsauga.eu; duomenu.apsauga@nbfcentras.lt)

Pastaba. Pareiškėjo teikiamos subsidijos paraiškos duomenų vientisumas patvirtinamas teikiant subsidijos paraišką VMI „Mano VMI“ autorizuotų paslaugų srityje.
