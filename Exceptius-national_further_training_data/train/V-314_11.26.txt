

LIETUVOS RESPUBLIKOS SVEIKATOS APSAUGOS MINISTRAS

ĮSAKYMAS
DĖL LIETUVOS RESPUBLIKOS SVEIKATOS APSAUGOS MINISTRO 2020 M. KOVO 9 D. ĮSAKYMO NR. V-314 „DĖL GREITOSIOS MEDICINOS PAGALBOS PASLAUGŲ DĖL COVID-19 LIGOS (KORONAVIRUSO INFEKCIJOS) ORGANIZAVIMO TVARKOS APRAŠO  PATVIRTINIMO“ PAKEITIMO

2020 m. gruodžio 4 d. Nr. V-2799
Vilnius


P a k e i č i u  Greitosios medicinos pagalbos paslaugų dėl COVID-19 ligos (koronaviruso infekcijos) organizavimo tvarkos aprašą, patvirtintą Lietuvos Respublikos sveikatos apsaugos ministro 2020 m. kovo 9 d. įsakymu Nr. V-314 „Dėl Greitosios medicinos pagalbos paslaugų dėl COVID-19 ligos (koronaviruso infekcijos)organizavimo tvarkos aprašo patvirtinimo“, ir 12 punktą išdėstau taip:
„12. Pagrindinės GMP įstaigos dispečerio aktyvuota GMP brigada pacientą, ambulatoriškai gydomą dėl patvirtintos COVID-19 ligos (koronaviruso infekcijos), įvertinusi jo sveikatos būklę, į artimiausią stacionarines paslaugas COVID-19 liga (koronaviruso infekcija) sergantiems pacientams teikiančią ASPĮ transportuoja, jei paciento  sveikatos būklė atitinka bent vieną iš Aprašo 12.1-12.3 papunkčiuose nurodytų kriterijų, o į paslaugų teikimą organizuojančią ASPĮ, nurodytą Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos apraše, patvirtintame Lietuvos Respublikos sveikatos apsaugos ministro 2020 m. kovo 4 d. įsakymu Nr. V-281 „Dėl Sveikatos priežiūros paslaugų dėl COVID-19 ligos (koronaviruso infekcijos) organizavimo tvarko aprašo patvirtinimo“, (toliau – Sveikatos priežiūros paslaugų dėl COVID-19 ligos (koronaviruso infekcijos) organizavimo tvarkos aprašas), jei paciento sveikatos būklė atitinka bent vieną iš Aprašo 12.4.1-12.4.2 papunkčiuose nurodytų kriterijų:
12.1. naujai atsiradęs arba palaipsniui ryškėjantis kvėpavimo nepakankamumas (SpO2≤93% nesant periferinių kraujagyslių vazospazmo ir (ar) KD ≥ 24 k./min.);
12.2.  priverstinė sėdima padėtis; 
12.3. kalbėjimas atskiromis frazėmis;
12.4. nustatyta kritinė būklė:
12.4.1. progresuojantis kvėpavimo nepakankamumas: SpO2≤93 proc. taikant oksigenoterapiją per didelės koncentracijos kaukę su rezervuaru 15 L/min. arba KD ≥30 k./min. (suaugusiam asmeniui);
12.4.2. Šokas: sistolinis kraujo spaudimas < 90 mmHg ar kritimas < 40 mmHg nuo bazinio ar VAS < 65 mmHg. (suaugusiam asmeniui)“.



Laikinai einantis sveikatos apsaugos ministro pareigas	                    Aurelijus Veryga
