176
Ε.Ε. Παρ. Ι(Ι)	Ν. 42(Ι)/2020
Αρ. 4754, 30.4.2020
Ο περί Ρύθμισης Μεταλλείων και Λατομείων (Τροποποιητικός) Νόμος του 2020 εκδίδεται με δημοσίευση στην Επίσημη Εφημερίδα της Κυπριακής Δημοκρατίας σύμφωνα με το Άρθρο 52 του Συντάγματος.
Αριθμός 42(Ι) του 2020
ΝΟΜΟΣ ΠΟΥ ΤΡΟΠΟΠΟΙΕΙ ΤΟΝ ΠΕΡΙ ΡΥΘΜΙΣΗΣ ΜΕΤΑΛΛΕΙΩΝ ΚΑΙ ΛΑΤΟΜΕΙΩΝ ΝΟΜΟ
Προοίμιο.	ΕΠΕΙΔΗ, η έξαρση της πανδημίας 0ΘνΌ-19 έχει δημιουργήσει κατάσταση έκτακτης ανάγκης στον
τομέα της δημόσιας υγείας, η οποία πλήττει τους πολίτες και την κοινωνία ευρύτερα και προκαλεί κλυδωνισμούς στην παγκόσμια και εθνική οικονομία, και
ΕΠΕΙΔΗ, δεδομένων των ιδιαίτερων συνθηκών που διαμορφώθηκαν λόγω της εφαρμογής περιοριστικών μέτρων για την παρεμπόδιση της εξάπλωσης της πανδημίας 0ΘνΌ-19 στην Κυπριακή Δημοκρατία, διαπιστώθηκαν άμεσες επιπτώσεις στη μεταλλευτική και λατομική βιομηχανία του νησιού.
Η Βουλή των Αντιπροσώπων ψηφίζει ως ακολούθως:
Συνοπτικός τίτλος.
Κεφ. 270.
5 του 1965
1. Ο παρών Νόμος θα αναφέρεται ως ο περί Ρύθμισης Μεταλλείων και Λατομείων (Τροποποιητικός) Νόμος του 2020 και θα διαβάζεται μαζί με τον περί Ρύθμισης Μεταλλείων και Λατομείων Νόμο (που στο εξής θα αναφέρεται ως «ο βασικός νόμος»).
88(Ι) του 1995
132(Ι) του 2001
63(Ι) του 2003
76(Ι) του 2009
9(Ι) του 2010
12(Ι) του 2010
35(1) του 2011.
Τροποποίηση του βασικού νομού με την προσθήκη νέου άρθρου 47Α.
2. Ο βασικός νόμος τροποποιείται με την ένθεση, αμέσως μετά το άρθρο 47 αυτού, του ακόλουθου νέου άρθρου 47Α:
«Εξουσία Υπουργού για έκδοση Διατάγματος για παροχή διευκολύνσεων.
47Α.-(1) Το Υπουργικό Συμβούλιο, για αντιμετώπιση της έκτακτης κατάστασης που έχει δημιουργηθεί με την εφαρμογή των περιοριστικών μέτρων για την παρεμπόδιση της εξάπλωσης της πανδημίας 0ΘνΌ-19 στην Κυπριακή Δημοκρατία, εξουσιοδοτεί τον Υπουργό να εκδίδει Διάταγμα, που δημοσιεύεται στην Επίσημη Εφημερίδα της Δημοκρατίας, στο οποίο να προβλέπεται η παροχή διευκολύνσεων αποπληρωμής των τελών, μισθωμάτων, ενοικίων και δικαιωμάτων που καθορίζονται σε σχετικούς Κανονισμούς που εκδίδονται δυνάμει του Νόμου:
Νοείται ότι, το Διάταγμα που εκδίδεται δυνάμει του εδαφίου (1) δύναται να έχει αναδρομική ισχύ από την 1η Απριλίου 2020.
(2) Ανεξαρτήτως των διατάξεων των σχετικών Κανονισμών, που εκδίδονται δυνάμει του Νόμου, στο Διάταγμα που εκδίδεται δυνάμει του παρόντος άρθρου καθορίζεται ο τρόπος και η περίοδος ισχύος των διευκολύνσεων που παρέχονται:
Νοείται ότι, στην περίπτωση που τα πληρωτέα τέλη, μισθώματα, ενοίκια και δικαιώματα δεν καταβληθούν εντός του χρόνου που καθορίζεται στο εν λόγω Διάταγμα, ο Επιθεωρητής Μεταλλείων επιβάλλει πρόσθετη επιβάρυνση ποσοστού είκοσι πέντε τοις εκατό (25%) επί του οφειλόμενου ποσού.».
Έναρξη της ισχύος του παρόντος Νόμου.
3. Ο παρών Νόμος τίθεται σε ισχύ από την 1η Απριλίου 2020.








































