

LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
DĖL LAIKINOSIOS VALSTYBĖS PAGALBOS PAUKŠTIENOS PERDIRBIMO ĮMONĖMS, SUSIDURIANČIOMS SU EKONOMINIAIS SUNKUMAIS DĖL COVID-19 VIRUSO PROTRŪKIO, ADMINISTRAVIMO TAISYKLIŲ PATVIRTINIMO


2020 m. spalio 21 d. Nr. 3D-718
Vilnius

Atsižvelgdamas į 2020 m. kovo 19 d. Europos Komisijos komunikatą Nr. (C(2020) 1863) „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su visais pakeitimais ir 2020 m. spalio 16 d. Europos Komisijos sprendimą Nr. C(2020) 7242 Lietuvai dėl pagalbos paukščių laikytojams ir paukštienos perdirbimo įmonėms, susiduriančioms su ekonominiais sunkumais dėl COVID-19 viruso protrūkio, patvirtinimo,
t v i r t i n u Laikinosios valstybės  pagalbos paukštienos perdirbimo įmonėms, susiduriančioms su ekonominiais sunkumais dėl COVID-19 viruso protrūkio, administravimo taisykles (pridedama).


Žemės ūkio ministras									Andrius Palionis

PATVIRTINTA
Lietuvos Respublikos
žemės ūkio ministro
2020 m.  spalio 21  d.
įsakymu Nr. 3D-718


LAIKINOSIOS VALSTYBĖS PAGALBOS PAUKŠTIENOS PERDIRBIMO ĮMONĖMS, SUSIDURIANČIOMS SU EKONOMINIAIS SUNKUMAIS DĖL COVID-19 VIRUSO PROTRŪKIO, ADMINISTRAVIMO TAISYKLĖS


I SKYRIUS
BENDROSIOS NUOSTATOS

1. Laikinosios valstybės pagalbos paukštienos perdirbimo įmonėms, susiduriančioms su ekonominiais sunkumais dėl COVID-19 viruso protrūkio, administravimo taisyklės (toliau – taisyklės) parengtos vadovaujantis 2020 m. kovo 19 d. Europos Komisijos komunikato „Laikinoji valstybės pagalbos priemonių, skirtų ekonomikai remti reaguojant į dabartinį COVID-19 protrūkį, sistema“ su visais pakeitimais (toliau – Komunikatas) specialiaisiais reikalavimais, nurodytais 3.1 skirsnyje, ir bendraisiais reikalavimais, nurodytais 4 skyriuje, 2020 m. spalio 16 d. Europos Komisijos sprendimu Nr. C (2020) 7242 Lietuvai dėl schemos Nr. SA.58856 (2020/N) – Pagalba paukščių laikytojams ir paukštienos perdirbimo įmonėms, susiduriančioms su ekonominiais sunkumais dėl COVID-19 viruso protrūkio, patvirtinimo, 2014 m. birželio 25 d. Komisijos reglamentu (ES) Nr. 702/2014, kuriuo skelbiama, kad tam tikrų kategorijų pagalba žemės bei miškų ūkio sektoriuose ir kaimo vietovėse yra suderinama su vidaus rinka pagal Sutarties dėl Europos Sąjungos veikimo 107 ir 108 straipsnius, su visais pakeitimais (toliau – Reglamentas Nr. 702/2014) ir atsižvelgiant į Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrąsias administravimo taisykles, patvirtintas Lietuvos Respublikos žemės ūkio ministro 2010 m. lapkričio 8 d. įsakymu Nr. 3D-979 „Dėl Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrųjų administravimo taisyklių patvirtinimo“ (toliau – Bendrosios administravimo taisyklės).
2. Šios taisyklės nustato laikinosios valstybės pagalbos paukštienos (broilerių, kalakutų) perdirbimo įmonėms ir kitiems ūkio subjektams, užsiimantiems paukštienos (broilerių, kalakutų) perdirbimo veikla (toliau – įmonė), susiduriantiems su ekonominiais sunkumais dėl COVID-19 viruso protrūkio (toliau – pagalba), administravimo tvarką ir reikalavimus. Pagalba mokama iš Lietuvos Respublikos valstybės vardu pasiskolintų lėšų.
3. Taisyklių tikslas – palengvinti sunkumus (iš dalies kompensuoti prarastas pajamas), su kuriais susidūrė įmonės dėl COVID-19 viruso protrūkio 2020 m. liepos–rugsėjo mėn. laikotarpiu.
4. Taisyklėse vartojamos sąvokos:
4.1. kalakutas – kaip apibrėžta 2008 m. birželio 16 d. Komisijos reglamento (EB) Nr. 543/2008, kuriuo nustatomos išsamios Tarybos reglamento (EB) Nr. 1234/2007 taikymo taisyklės dėl tam tikrų prekybos paukštiena standartų,  1 straipsnio 1 dalies b punkte;
4.2. paukštienos dalys – kaip apibrėžta reglamento (EB) Nr. 543/2008 1 straipsnio 2 dalyje; 
4.3. pardavimo pajamos (toliau – pajamos) – pajamos, gaunamos pardavus atšaldytas, užšaldytas arba greitai užšaldytas broilerių ir (ar) kalakutų skerdenėles ir jų dalis; 
4.4. perdirbimas – kaip apibrėžta Reglamento Nr. 702/2014 2 straipsnio 6 punkte; 
4.5. skerdenėlė – kaip apibrėžta reglamento (EB) Nr. 543/2008 2 straipsnio a punkte;
4.6. viščiukas broileris (toliau – broileris) – kaip apibrėžta reglamento (EB) Nr. 543/2008 1 straipsnio 1 dalies a punkte;
4.7. kitos taisyklėse vartojamos sąvokos apibrėžtos bendrosiose administravimo taisyklėse ir kituose teisės aktuose, reglamentuojančiuose pagalbos teikimo administravimą bei įgyvendinimą.

II SKYRIUS
PAGALBOS DYDIS IR REIKALAVIMAI PAGALBAI GAUTI

5. Pagalba skiriama už 2020 m. liepos–rugsėjo mėn. laikotarpį paskerstus paukščius (broilerius, kalakutus). Pagalba neteikiama įmonėms, kurios teikia tik paukščių skerdimo paslaugą. Pagalbos dydis – 0,5 Eur už minėtu laikotarpiu įmonėje paskerstą broilerį; 4 Eur už minėtu laikotarpiu įmonėje paskerstą kalakutą.
6. Pagalba teikiama įmonėms, kurios atitinka visus šiuos reikalavimus:
6.1. skerdžia paukščius (broilerius, kalakutus) ir parduoda  jų skerdenėles arba jas perdirba;
6.2. turi Valstybinės maisto ir veterinarijos tarnybos gyvūninio maisto tvarkymo subjekto patvirtinimą ar yra registruotos veiklai vykdyti;
6.3. pajamos 2020 m. liepos–rugsėjo mėn., lyginant su 2017–2019 m. to paties laikotarpio vidutinėmis pajamomis, sumažėjo ne mažiau kaip 5 proc.;
6.4. 2019 m. gruodžio 31 d. nebuvo laikomos sunkumų patiriančiomis įmonėmis (kaip apibrėžta Reglamento Nr. 702/2014 2 straipsnio 14 punkte); arba jeigu 2019 m. gruodžio 31 d. buvo laikomos sunkumų patiriančiomis įmonėmis ir vėliau po šios datos, tačiau iki paraiškos pateikimo jos nebelaikomos sunkumų patiriančiomis. 
Šis reikalavimas netaikomas labai mažoms arba mažoms įmonėms (kaip apibrėžta Reglamento Nr. 702/2014 I priede), kurios 2019 m. gruodžio 31 d. jau buvo sunkumų patiriančios įmonės, su sąlyga, kad joms pagal nacionalinę teisę netaikoma kolektyvinė nemokumo procedūra ir kad jos negavo sanavimo pagalbos arba jei ją gavo, grąžino paskolą ar baigėsi jų garantijos galiojimas suteikiant pagalbą pagal taisykles, arba negavo restruktūrizavimo pagalbos arba jei ją gavo, suteikiant pagalbą pagal taisykles restruktūrizavimo planas joms nebetaikomas.
7. Bendra laikinos valstybės pagalbos, suteiktos vadovaujantis Komunikato 3.1 skirsnio nuostatomis, suma (neatskaičius mokesčių) vienai įmonei (įskaitant ir su šia įmone Reglamento Nr. 702/2014 I priedo 3 straipsnyje nurodytais ryšiais susijusius ūkio subjektus) negali viršyti 800 000 Eur. Jeigu išmokėjus apskaičiuotą pagalbą būtų viršytas maksimalus leistinas minėtas pagalbos dydis, prieš priimant sprendimą dėl pagalbos skyrimo, apskaičiuota pagalbos suma sumažinama tiek, kad nebūtų pažeistos Komunikato nuostatos (vertinant, ar neviršijama 800 000 Eur riba, įskaičiuojamos ir kitos anksčiau pagal Komunikato 3.1 skyriaus nuostatas skirtos laikinos valstybės pagalbos sumos pagal kitas priemones).
8. Pagal taisykles suteikta pagalba sumuojama su valstybės pagalba ir nereikšminga (de minimis) pagalba toms pačioms tinkamoms finansuoti išlaidoms, jei dėl tokio sumavimo neviršijamas didžiausias pagalbos intensyvumas ir didžiausia pagalbos suma.

III SKYRIUS
ADMINISTRAVIMO PROCEDŪROS

9. Pagal taisykles teikiama viena paraiška (taisyklių priedas) už 2020 m. liepos–rugsėjo mėn. laikotarpį paskerstus paukščius (broilerius, kalakutus). 
10. Paraiškos teikiamos 2020 m. spalio 26–30 d. Kvietimas teikti paraiškas pagal taisykles skelbiamas Žemės ūkio ministerijos (toliau – ministerija) ir Nacionalinės mokėjimo agentūros prie Žemės ūkio ministerijos (toliau – Agentūra) tinklalapiuose. Kvietime nurodoma paraiškų priėmimo terminas, paraiškų pateikimo vieta, informacija, kur galima rasti pagalbos teikimo tvarką, paraiškos formą, visoms priimamoms paraiškoms kvietimo laikotarpiui skiriamą bendrą pagalbos sumą ir kitą informaciją. 
11. Kartu su paraiška pareiškėjas pateikia:
11.1. buhalterinės apskaitos dokumentus, pagrindžiančius paraiškoje pateiktų duomenų teisingumą;
11.2. gyvūninio maisto tvarkymo subjekto patvirtinimo ar registravimo kopiją;
11.3. kitus dokumentus, reikalingus pagalbos administravimui ir (ar) išmokėjimui.
12. Paraiška ir pridedami dokumentai turi būti pateikti asmeniškai, per įgaliotą asmenį, atsiųsti per kurjerį arba registruota pašto siunta Agentūrai (adresas: Blindžių g. 17, 08111 Vilnius), arba elektronine forma, pateikiant užpildytas formas doc, docx, excel formatu. Šiuo būdu teikiami dokumentai turi būti pasirašyti kvalifikuotu elektroniniu parašu arba suformuoti elektroninėmis priemonėmis, kurios leidžia užtikrinti teksto vientisumą ir nepakeičiamumą, ir pateikti Agentūrai elektroniniu paštu dokumentai@nma.lt. 
13. Paraiška ir pridedami dokumentai turi būti pildomi lietuvių kalba. Kita kalba užpildyta paraiška bei pridedami dokumentai nepriimami. Jei papildomi dokumentai yra užsienio kalba, turi būti pateikti vertimai į lietuvių kalbą.
14. Paraiška ir visos pridedamos formos turi būti užpildytos elektroninėmis priemonėmis, kiekvienas lapas turi būti patvirtintas pareiškėjo parašu. Ranka užpildyti ir (arba) nepasirašyti dokumentai nepriimami.
15. Paraiškos vertinamos ir jų vertinimo procesas organizuojamas taisyklių ir bendrųjų administravimo taisyklių nustatyta tvarka. Paraiškos vertinimas negali trukti ilgiau kaip 15 darbo dienų nuo jos užregistravimo Agentūroje dienos, išskyrus atvejus, kai pareiškėjui išsiųstas paklausimas dėl papildomos informacijos ir (arba) dokumentų pateikimo bei Žemės ūkio informacijos ir kaimo verslo centrui (toliau – ŽŪIKVC) išsiųstas paklausimas dėl pareiškėjo pateiktų duomenų sutikrinimo. Gavus atsakymą, paraiškos vertinimas negali trukti ilgiau kaip 10 darbo dienų.
16. Agentūra:
16.1. įvertina pareiškėjų tinkamumą pagalbai gauti pagal taisyklių 6.1–6.4 papunkčiuose nustatytus reikalavimus;
16.2. kreipiasi į ŽŪIKVC el. paštu: paukstiena_kiausiniai@vic.lt dėl pareiškėjų pateiktų duomenų apie 2020 m. liepos–rugsėjo mėn. laikotarpiu paskerstus paukščius (broilerius, kalakutus), naudojant Lietuvos žemės ūkio ir maisto produktų rinkos informacinei sistemai (LŽŪMPRIS) pareiškėjų pateiktus duomenis, sutikrinimo. ŽŪIKVC, ne vėliau kaip per 3 darbo dienas nuo informacijos gavimo dienos, įvertina duomenis ir pateikia išvadas Agentūrai el. paštu: nacparama@nma.lt;
16.3. vadovaudamasi Suteiktos valstybės pagalbos ir nereikšmingos (de minimis) pagalbos registro nuostatais, patvirtintais Lietuvos Respublikos Vyriausybės 2005 m. sausio 19 d. nutarimu Nr. 35 „Dėl Suteiktos valstybės pagalbos ir nereikšmingos (de minimis) pagalbos registro nuostatų patvirtinimo“ (toliau – Registro nuostatai), ir Suteiktos valstybės pagalbos ir nereikšmingos (de minimis) pagalbos duomenų tvarkymo taisyklėmis, patvirtintomis Lietuvos Respublikos konkurencijos tarybos 2015 m. lapkričio 13 d. nutarimu Nr. 1S-120/2015 „Dėl Suteiktos valstybės pagalbos ir nereikšmingos (de minimis) pagalbos duomenų tvarkymo taisyklių patvirtinimo“, patikrina, ar pareiškėjui (įskaitant su juo Reglamento Nr. 702/2014 1 priedo 3 straipsnyje nurodytais ryšiais susijusius ūkio subjektus) suteikus pagalbą pagal taisykles nebus pažeisti taisyklių 7 ir 8 punktuose ir Komunikato 23a punkte nustatyti reikalavimai. Jeigu susietoms įmonėms reikia taikyti mažinimą iki 800 000 Eur ribos, pagalbos suma pareiškėjams sumažinama proporcingai pagal paraiškoje prašomą pagalbos sumą.
17. Sprendimą dėl pagalbos skyrimo arba neskyrimo priima Agentūra savo nustatyta tvarka. 
18. Priėmus sprendimą skirti pagalbą, pareiškėjas tampa pagalbos gavėju. Agentūra, priėmusi sprendimą skirti pagalbą, vadovaudamasi Registro nuostatais per Registro nuostatuose nustatytą terminą pateikia Suteiktos valstybės pagalbos ir nereikšmingos (de minimis) pagalbos registrui duomenis apie pagalbos gavėjams skirtą pagalbą ir per 10 darbo dienų nuo sprendimo priėmimo dienos informuoja pagalbos gavėją apie sprendimą skirti pagalbą. Suteiktos valstybės pagalbos ir nereikšmingos (de minimis) pagalbos registrui pateikta informacija apie suteiktą pagalbą tikslinama Registro nuostatuose nustatyta tvarka.
19. Agentūra apie sprendimą dėl pagalbos neskyrimo informuoja pareiškėjus elektroniniu būdu per 10 darbo dienų nuo sprendimo priėmimo dienos, nurodydama paraiškos atmetimo ar pagalbos neskyrimo priežastis ir sprendimo apskundimo tvarką.
20. Agentūra užsako lėšas ir išmoka jas pagalbos gavėjams bendrosiose administravimo taisyklėse nustatyta tvarka, bet ne vėliau kaip 2020 m. gruodžio 31 d. Esant anuliuotiems mokėjimams dėl nekorektiškų banko sąskaitų duomenų, pagalbos lėšas perveda į paskutinę Agentūrai žinomą pagalbos gavėjo banko sąskaitą, kuri buvo naudota išmokėjimams.
21. Agentūra:
21.1. vadovaudamasis Komunikato nuostatomis, ne vėliau kaip per 30 darbo dienų nuo sprendimo skirti pagalbą priėmimo dienos pateikia ministerijai Reglamento (ES) Nr. 702/2014 III priede nurodytą informaciją apie skirtą pagalbą tuo atveju, jei skirta pagalbos suma pagalbos gavėjui viršija 100 000 Eur sumą;
21.2. teikia ataskaitas ministerijai bendrosiose administravimo taisyklėse nustatyta tvarka.
22. Ministerija, gavusi šių taisyklių 21.1 papunktyje nurodytą informaciją, ne vėliau kaip per 12 mėnesių nuo pagalbos suteikimo dienos pateikia informaciją apie skirtą pagalbą į Europos Komisijos valstybės pagalbos skaidrumo svetainę adresu https://webgate.ec.europa.eu/competition/transparency/.
23. Privalomos grąžinti lėšos, kurios buvo neteisėtai išmokėtos ir (arba) panaudotos pažeidžiant teisės aktus, ir su minėtomis lėšomis susijusios palūkanos administruojamos Bendrosiose administravimo taisyklėse nustatyta tvarka. 

IV SKYRIUS
KONTROLĖ IR PRIEŽIŪRA

24. Kontrolė ir priežiūra vykdoma Taisyklių ir bendrųjų administravimo taisyklių nustatyta tvarka. Pagalbos teikimo ir įsipareigojimų vykdymo priežiūrą atlieka Agentūra.
25. Agentūra atlieka:
25.1. administracines patikras, patikrindama visų įmonių pateiktus dokumentus pagalbai išmokėti;
25.2. užsakomąją patikrą vietoje, jei vertinant kyla įtarimų, kad dokumentuose pateikta netiksli, neišsami ar klaidinanti informacija. 

V SKYRIUS
FUNKCIJOS IR ATSAKOMYBĖ

26. Subjektai, teikiantys duomenis pagal Taisykles, atsako už jų teikiamų duomenų teisingumą ir jų pateikimą Taisyklėse nustatytais terminais.
27. Agentūra atsako už tinkamą mokėtinų pagalbos sumų pareiškėjams apskaičiavimą, sprendimo dėl pagalbos skyrimo priėmimą, pagalbos lėšų išmokėjimą ir apskaitą, duomenų į Suteiktos valstybės pagalbos ir nereikšmingos (de minimis) pagalbos registrą ir ministerijai pateikimą.
28. Agentūra ir jos darbuotojai privalo saugoti pareiškėjų / pagalbos gavėjų komercines paslaptis, kurias jie sužino vykdydami taisyklėse nurodytas funkcijas, ir pareiškėjų / pagalbos gavėjų sutikimu privalo jas naudoti tik tiems tikslams, dėl kurių jos buvo pateiktos. Agentūra ir jos darbuotojai, atskleidę komercines paslaptis, atsako įstatymų nustatyta tvarka.
29. Pareiškėjai ar pagalbos gavėjai, gavę pagalbą neteisėtai, ir asmenys, prisidėję prie neteisėto pagalbos gavimo (sąmoningai patvirtinę klaidingus duomenis), atsako Lietuvos Respublikos įstatymų nustatyta tvarka. 

VI SKYRIUS
BAIGIAMOSIOS NUOSTATOS

30. Agentūra savo tinklalapyje skelbia pagalbos gavėjų, kuriems iš valstybės biudžeto skirta pagalba, sąrašus ir skirtas sumas.
31. Agentūra privalo ne trumpiau kaip 10 metų nuo paskutinės pagalbos pagal Taisykles suteikimo dienos saugoti visą su pagalbos teikimu susijusią informaciją ir dokumentus.
32. Pasikeitus Taisyklėse nurodytiems teisės aktams, tiesiogiai taikomos naujos šių teisės aktų nuostatos. 
___________________

Laikinosios valstybės pagalbos paukštienos perdirbimo įmonėms, susiduriančioms su ekonominiais sunkumais dėl COVID-19 viruso protrūkio, administravimo taisyklių
priedas


(Paraiškos pagal Laikinosios valstybės pagalbos paukštienos perdirbimo įmonėms, susiduriančioms su ekonominiais sunkumais dėl COVID-19 viruso protrūkio, administravimo taisykles forma)


___________________________________
(pareiškėjo pavadinimas)


Nacionalinės mokėjimo agentūros prie Žemės ūkio ministerijos
Kaimo plėtros, žuvininkystės programų ir nacionalinės paramos departamento
Nacionalinės paramos skyriui


PARAIŠKA PAGAL LAIKINOSIOS VALSTYBĖS PAGALBOS PAUKŠTIENOS PERDIRBIMO ĮMONĖMS, SUSIDURIANČIOMS SU EKONOMINIAIS SUNKUMAIS DĖL COVID-19 VIRUSO PROTRŪKIO, ADMINISTRAVIMO TAISYKLES
_______________
(data)
_______________
(sudarymo vieta)

I. Informacija apie pareiškėją

Pareiškėjo pavadinimas
Savivaldybės pavadinimas |__|__|__|__|__|__|__|__|__|__|__|__|__|__|__|__|__|__|__|__|__|__|__|
Pareiškėjo įmonės/ūkio kodas |__|__|__|__|__|__|__|__|__|
Seniūnijos pavadinimas |__|__|__|__|__|__|__|__|__|__|__|__|__|__|__|__|__|__|__|__|__|__|__|
Gyvenamosios vietovės / buveinės pavadinimas |__|__|__|__|__|__|__|__|__|__|__|__|__|__|__|__|__|__|__|
Gatvės pavadinimas |__|__|__|__|__|__|__|__|__|__|__|__|__|__|__|__|__|__|__|__|__|__|__|__|__|
Namo Nr. |__|__|__|
Buto Nr. |__|__|__|
Telefono Nr. |__|__|__|__|__|__|__|__|__|__|__|__|__|
El. paštas |__|__|__|__|__|__|__|__|__|__|__|__|__|__|__|__|__|__|__|__|__|__|__|__|__|__|
Pareiškėjo banko pavadinimas |__|__|__|__|__|__|__|__|__|__|__|__|__|__|__|__|__|__|__|__|__|__|__|__|__|__|
Pareiškėjo banko kodas |__|__|__|__|__|__|__|
Pareiškėjo atsiskaitomosios sąskaitos Nr. |__|__|__|__|__|__|__|__|__|__|__|__|__|__|__|__|__|__|__|__|__|__|


II. Informacija apie pareiškėjo atitiktį Reglamento Nr. 702/2014 I priede nustatytiems reikalavimams 

Aš, pretenduodamas gauti pagalbą pagal Laikinosios valstybės pagalbos paukštienos perdirbimo įmonėms, susiduriančioms su ekonominiais sunkumais dėl COVID-19 viruso protrūkio, administravimo taisykles (toliau – Taisyklės) ir pasirašydamas paraišką, patvirtinu, kad, vadovaujantis reglamento (ES) Nr. 702/2014 I priedo nuostatomis, esu pripažįstamas:
1.
šios rūšies įmone*:

savarankiška įmonė


įmonė partnerė


susijusi įmonė

2.
šios kategorijos įmone*:

labai maža įmonė


maža įmonė


vidutinė įmonė


didelė įmonė

3.
Darbuotojų skaičius per paskutinį ataskaitinį laikotarpį (pridėjus įmonių partnerių ir susijusių įmonių duomenis), vnt.

4.
Metinė apyvarta per paskutinį ataskaitinį laikotarpį (pridėjus įmonių partnerių ir susijusių įmonių duomenis), Eur

*Nustatant įmonės (įmonė yra bet kuris ekonominę veiklą vykdantis subjektas, kad ir koks jo teisinis statusas) rūšį ir kategoriją, turi būti įvertinamas įmonių susietumas vadovaujantis 2014 m. birželio 25 d. Komisijos reglamento (ES) Nr. 702/2014, kuriuo skelbiama, kad tam tikrų kategorijų pagalba žemės bei miškų ūkio sektoriuose ir kaimo vietovėse yra suderinama su vidaus rinka pagal Sutarties dėl Europos Sąjungos veikimo 107 ir 108 straipsnius, su visais pakeitimais I priede nurodytais kriterijais. 
Labai maža įmonė apibrėžiama kaip įmonė, kurioje dirba mažiau kaip 10 asmenų ir kurios metinė apyvarta ir (arba) bendra metinė balanso suma neviršija 2 mln. Eur.
Maža įmonė apibrėžiama kaip įmonė, kurioje dirba mažiau kaip 50 asmenų ir kurios metinė apyvarta ir (arba) bendra metinė balanso suma neviršija 10 mln. Eur. 
Vidutinė įmonė apibrėžiama kaip įmonė, kurioje dirba mažiau kaip 250 asmenų ir kurios metinė apyvarta neviršija 50 mln. Eur, ir (arba) bendra metinė balanso suma neviršija 43 mln. Eur.

Susijusių įmonių ir įmonių partnerių sąrašas**

Eil. Nr.
Susijusios įmonės ar įmonės partnerės kodas / vardas, pavardė
Susijusios įmonės ar įmonės partnerės pavadinimas / asmens kodas






** Pildoma tuo atveju, kai pareiškėjas nurodo, kad yra susijusi įmonė ir (ar) įmonė partnerė.

III. Informacija apie gautą valstybės pagalbą ir nereikšmingą (de minimis) pagalbą

Ar įmonė yra gavusi valstybės pagalbą ar nereikšmingą (de minimis) pagalbą iš kitų nacionalinių programų toms pačioms išlaidoms finansuoti? 
Ne       |__|

Taip     |__|   


Jei atsakėte į klausimą „Taip“, užpildykite šią lentelę ir prie paraiškos pridėkite tai pagrindžiančius dokumentus:

Pagalbą suteikusi institucija
Teisinis pagrindas, kuriuo skirta pagalba
(įsakymo, pagalbos sutarties ar pan. numeris ir data)
Priemonės pavadinimas ir (arba) pagalbos forma (finansinė parama)
Išlaidų, kurioms suteikta pagalba, rūšis
Gauta pagalbos
suma, Eur
Pagalbos gavimo data












Iš viso:






IV. Informacija apie įmonės pajamas


Liepa
Rugpjūtis
Rugsėjis
Suma, Eur
Pajamos 2017 m., Eur   




Pajamos 2018 m., Eur    




Pajamos 2019 m., Eur  




Vidutinės pajamos 2017–2019 m., Eur




Pajamos 2020 m., Eur




Pajamų pokytis, Eur

Pajamų pokytis, proc.


V. Informacija apie paskerstus paukščius (broilerius, kalakutus) 2020 m. liepos–rugsėjo mėn.

Paskerstų broilerių skaičius, vnt
Prašoma
pagalbos suma, Eur
liepa
rugpjūtis
rugsėjis
Iš viso
Pagalbos dydis, Eur/vnt







Paskerstų kalakutų skaičius, vnt

liepa
rugpjūtis
rugsėjis
Iš viso
Pagalbos dydis, Eur/vnt







Iš viso


VI. PATEIKIAMi DOKUMENTAI

(pažymima (ženklu „X“), kurie dokumentai pateikiami, ir nurodomas pateikiamų dokumentų lapų skaičius).

Eil. Nr.
Dokumento pavadinimas
Pažymėti X
Lapų skaičius
1.
Buhalterinės apskaitos dokumentai, pagrindžiantys paraiškoje pateiktų duomenų teisingumą

|__|__|
2.
Valstybinės maisto ir veterinarijos tarnybos išduoto dokumento dėl gyvūninio maisto tvarkymo subjekto patvirtinimo ar registravimo kopija

|__|__|
...
Kiti dokumentai

|__|__|

VII. PAREIŠKĖJO DEKLARACIJA


Aš, pasirašydamas šią paraišką ir pretenduodamas gauti pagalbą pagal Taisykles: 
1. patvirtinu, kad:
1.1. šioje paraiškoje ir prie jos pridėtuose dokumentuose pateikta informacija yra teisinga;
1.2. esu susipažinęs su Taisyklių reikalavimais;
1.3. įmonė turi Valstybinės maisto ir veterinarijos tarnybos gyvūninio maisto tvarkymo subjekto veterinarinį patvirtinimą ar yra registruota veiklai vykdyti;
1.4. 2019 m. gruodžio 31 d. įmonė nebuvo laikoma sunkumų patiriančia (kaip apibrėžta Reglamento Nr. 702/2014 2 straipsnio 14 punkte); arba jeigu 2019 m. gruodžio 31 d. buvo laikoma sunkumų patiriančia įmone ir vėliau po šios datos, tačiau iki paraiškos pateikimo įmonė nebelaikoma sunkumų patiriančia; arba esu priskiriama labai mažoms arba mažoms įmonėms (kaip apibrėžta Reglamento Nr. 702/2014 I priede), kuri 2019 m. gruodžio 31 d. jau buvo sunkumų patirianti įmonė, tačiau įmonei pagal nacionalinę teisę netaikoma kolektyvinė nemokumo procedūra ir ji negavo sanavimo pagalbos arba jei ją gavo, grąžino paskolą ar baigėsi jų garantijos galiojimas suteikiant pagalbą pagal taisykles, arba negavo restruktūrizavimo pagalbos arba jei ją gavo, suteikiant pagalbą pagal taisykles restruktūrizavimo planas joms nebetaikomas;
1.5. Nacionalinei mokėjimo agentūrai prie Žemės ūkio ministerijos (toliau – Agentūra) pateikta atsiskaitomoji sąskaita priklauso įmonei ir prisiimu visą atsakomybę dėl nuostolių, kurie gali atsirasti klaidingai nurodžius banko sąskaitos numerį.
2. Esu informuotas, kad:
2.1. paraiška gali būti atmesta, jeigu joje pateikti ne visi prašomi duomenys ir dokumentai (įskaitant šią deklaraciją), arba paraiška yra pateikiama praleidus galutinį paraiškų teikimo terminą;
2.2. paraiškoje ir kituose Agentūrai teikiamuose dokumentuose esantys juridinio asmens, kuriam aš atstovauju, ir mano asmens duomenys bus apdorojami ir saugomi pagalbos administravimo informacinėse sistemose ir kad su pagalbos administravimu susijusios institucijos gaus juridinio asmens, kuriam aš atstovauju, mano asmens ir kitus duomenis iš kitų juridinių asmenų, registrų ar duomenų bazių paramos administravimo klausimais;
2.3. informacija apie mano prašomą ir skirtą (gautą) pagalbą bus viešinama visuomenės informavimo tikslais, taip pat gali būti perduota audito ir tyrimų institucijoms siekiant apsaugoti Europos Sąjungos ir Lietuvos Respublikos interesus Europos Sąjungos ir Lietuvos Respublikos teisės aktuose nustatyta tvarka;
2.4. informacija apie mano pateiktą paraišką, nurodant pareiškėjo pavadinimą, projekto pavadinimą, paraiškos kodą ir prašomą pagalbos sumą, bus skelbiama Agentūros interneto svetainėje ir visa su šiuo projektu susijusi informacija bus naudojama statistikos, vertinimo bei tyrimų tikslais.
3. Įsipareigoju:
3.1. gavęs Agentūros reikalavimą (raštą, pranešimą) dėl nepagrįstai išmokėtos ar permokėtos pagalbos sumos grąžinimo, per reikalavime nurodytą terminą grąžinti Agentūrai jos išmokėtą pagalbą ir sumokėti palūkanas (jei nurodyta); 
3.2. Agentūros ar kitų kompetentingų institucijų prašymu pateikti visus dokumentus, susijusius su pagalbos gavimu;
3.3. leisti atlikti pateiktų duomenų patikrinimus;
3.4. ne trumpiau kaip 5 (penkerius) metus nuo paraiškos pagal Taisykles pateikimo datos saugoti visą su pagalbos skyrimu susijusią medžiagą ir dokumentus.
4. Esu informuotas, kad turiu teisę žinoti apie savo, kaip atstovo, asmens duomenų tvarkymą, susipažinti su tvarkomais asmens duomenimis ir kaip jie tvarkomi, reikalauti ištaisyti, ištrinti savo asmens duomenis („teisė būti pamirštam“), apriboti savo asmens duomenų tvarkymo veiksmus, kai duomenys tvarkomi nesilaikant Europos Sąjungos ir Lietuvos Respublikos teisės aktų nuostatų, taip pat nesutikti (teisiškai pagrindžiant), kad būtų tvarkomi mano asmens duomenys, bei teisę į duomenų perkeliamumą.
5. Užtikrinu, kad išlaidos, kurioms finansuoti prašau pagalbos, nebuvo, nėra ir nebus finansuojamos iš kitų nacionalinių programų ir ES ar kitų fondų.
6. Esu informuotas, kad Agentūra tikrins pateiktus duomenis kituose valstybės registruose ir duomenų bazėse. Esu informuotas, kad esu atsakingas už reikiamų dokumentų ir (arba) pažymų pateikimą Agentūrai laiku.
7. Esu informuotas, kad duomenų valdytoja yra Agentūra.
8. Esu informuotas, kad Agentūros tvarkomi mano asmens duomenys (kategorijos) bei detalesnė informacija apie mano asmens duomenų tvarkymą yra nurodyta www.nma.lt skiltyje „Asmens duomenų apsauga“.
9. Esu informuotas, kad mano asmens duomenys yra saugomi iki išmokų mokėjimo, administravimo ir priežiūros laikotarpio pabaigos, vėliau šie duomenys archyvuojami bei perduodami valstybės archyvams.
10. Esu informuotas, kad mano asmens duomenys yra tvarkomi šiais asmens duomenų tvarkymo tikslais bei teisiniais pagrindais: asmens, teikiančio paramos paraišką tapatybės nustatymo, paramos administravimo, mokėjimo ir kontrolės tikslais įgyvendinant Lietuvos Respublikos Vyriausybės programos įgyvendinimo planą, patvirtintą Lietuvos Respublikos Vyriausybės 2017 m. kovo 13 d. nutarimu Nr. 167 „Dėl Lietuvos Respublikos Vyriausybės programos įgyvendinimo plano patvirtinimo“, Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrąsias administravimo taisykles, patvirtintas Lietuvos Respublikos žemės ūkio ministro 2010 m. lapkričio 8 d. įsakymu Nr. 3D-979 „Dėl Valstybės pagalbos žemės ūkiui, maisto ūkiui, žuvininkystei ir kaimo plėtrai ir kitų iš valstybės biudžeto lėšų finansuojamų priemonių bendrųjų administravimo taisyklių patvirtinimo“, Pagrindinių reikalavimų prisiimant įsipareigojimus mokėti paramą iš valstybės biudžeto lėšų žemės ūkio kaimo plėtros ir žuvininkystės srityse aprašą, patvirtintą Lietuvos Respublikos žemės ūkio ministro 2014 m. rugsėjo 25 d. įsakymu Nr. 3D-652 „Dėl Pagrindinių reikalavimų prisiimant įsipareigojimus mokėti paramą iš valstybės biudžeto lėšų žemės ūkio, kaimo plėtros ir žuvininkystės srityse aprašo patvirtinimo“, Laikinosios valstybės pagalbos paukštienos perdirbimo įmonėms, susiduriančioms su ekonominiais sunkumais dėl COVID-19 viruso protrūkio, administravimo taisykles.


_________________________                        _____________            _____________________

(pareiškėjo arba jo įgalioto                                       (parašas)                        (vardas, pavardė)
asmens pareigų pavadinimas) 

Pastaba. Pareiškėjo pateikti duomenys bus tvarkomi rankiniu būdu; juos kontrolės, priežiūros ir vertinimo tikslams gali panaudoti Agentūra, Lietuvos Respublikos žemės ūkio ministerija, kitos su paramos administravimu susijusios institucijos.

Pareiškėjo arba jo įgalioto asmens parašas ___________

