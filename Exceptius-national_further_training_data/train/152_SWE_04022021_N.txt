Förordning
om ändring i förordningen (2020:127) om tillfälligt 
inreseförbud till Sverige
Utfärdad den 3 februari 2021
Regeringen föreskriver i fråga om förordningen (2020:127) om tillfälligt 
inreseförbud till Sverige
dels att 3 § och bilagan till förordningen ska ha följande lydelse, 
dels att det ska införas två nya paragrafer, 3 a och 5 §§, av följande 
lydelse.
3 §
1
 En utlänning som reser till Sverige från en annan stat än en EES-stat 
eller Schweiz ska nekas inresa i landet och avvisas.
Första stycket gäller inte för en utlänning som
1. är EES-medborgare eller medborgare i Andorra, Monaco, San Marino,
Schweiz eller Vatikanstaten,
2. har ställning som varaktigt bosatt i Sverige eller en annan EU-stat,
3. har uppehållstillstånd i Sverige eller en annan EES-stat, Andorra,
Monaco, San Marino, Schweiz eller Vatikanstaten,
4. har nationell visering i Sverige eller nationell visering för längre tid än
tre månader i en annan EES-stat, Andorra, Monaco, San Marino, Schweiz 
eller Vatikanstaten,
5. har en sådan familjeanknytning som anges i 3 a kap. 2 § första stycket,
5 kap. 3 § första stycket 1–4 eller 3 a § utlänningslagen (2005:716) till en 
person som omfattas av någon av punkterna 1–4 eller till en svensk 
medborgare,
6. är medborgare i Förenade kungariket eller familjemedlem till en sådan
medborgare, under förutsättning att han eller hon omfattas av artikel 10 i 
avtalet om Förenade konungariket Storbritannien och Nordirlands utträde ur 
Europeiska unionen och Europeiska atomenergigemenskapen (EUT L 29, 
31.1.2020, s. 7), eller
7. är bosatt i en sådan stat som anges i bilagan till denna förordning.
Första stycket gäller inte heller för en utlänning som har särskilt
angelägna behov eller som ska utföra nödvändiga funktioner i Sverige, till 
exempel
1. hälso- och sjukvårdspersonal, forskare inom hälso- och sjukvård och
personal inom äldreomsorgen,
2. gränsarbetare,
3. säsongsarbetare inom jordbruk, skogsbruk och trädgårdsnäring,
4. personal som transporterar gods och annan personal inom
transportsektorn,
5. personer som omfattas av 2 kap. 10 § utlänningslagen, SFS 2021:50
6. personer som arbetar i internationella organisationer eller som är
inbjudna av sådana organisationer och vilkas närvaro behövs för 
organisationernas verksamhet, militär personal och annan personal inom 
ramen för internationellt försvarssamarbete, hjälparbetare och personal 
inom det civila försvaret,
7. passagerare i transit,
8. personer med trängande familjeskäl,
9. sjömän,
10. personer som är i behov av internationellt skydd eller som har andra
humanitära skäl,
11. personer som reser i syfte att studera, och
12. personer som reser i syfte att utföra högkvalificerat arbete, om deras
arbetsinsats är nödvändig ur ett ekonomiskt perspektiv och arbetet inte kan 
skjutas upp eller utföras på distans, däribland personer som ska delta i eller 
utföra nödvändiga arbetsuppgifter vid internationella elitidrottstävlingar.
3 a §
2
 För att en utlänning som reser till Sverige ska omfattas av något av 
undantagen i 3 § andra eller tredje stycket krävs dessutom att utlänningen 
vid ankomst till Sverige kan uppvisa ett intyg om negativt provsvar från 
testning för pågående covid-19-infektion som har utförts inom 48 timmar 
före ankomsten. 
Första stycket gäller inte för
1. personer under 18 år,
2. personal som transporterar gods och annan personal inom
transportsektorn,
3. sjömän,
4. personer med trängande familjeskäl,
5. personer som är i behov av internationellt skydd eller som har andra
humanitära skäl, 
6. personer som har ställning som varaktigt bosatta i Sverige,
7. personer som har uppehållsrätt eller uppehållstillstånd i Sverige, eller
8. medborgare i Förenade kungariket eller familjemedlem till en sådan
medborgare, under förutsättning att han eller hon på grund av uppehåll i 
Sverige omfattas av artikel 10 i avtalet om Förenade konungariket 
Storbritannien och Nordirlands utträde ur Europeiska unionen och 
Europeiska atomenergigemenskapen (EUT L 29, 31.1.2020, s. 7). 
5 § Efter att ha gett Polismyndigheten tillfälle att yttra sig får 
Folkhälsomyndigheten meddela föreskrifter om vilka kriterier som ska vara 
uppfyllda för att ett intyg om negativt provsvar från testning för pågående 
covid-19-infektion ska godtas.
Denna förordning träder i kraft den 6 februari 2021.
På regeringens vägnar
MIKAEL DAMBERG
Peter Lindström
(Justitiedepartementet)

Stater som omfattas av undantaget i 3 § andra stycket 7
Australien
Nya Zeeland
Rwanda
Singapore
Sydkorea
Thailand