DZIENNIK

Dokument podpisany przez Marek Głuch Data: 2020.04.03 20:42:44 CEST
USTAW

RZECZYPOSPOLITEJ POLSKIEJ

Warszawa, dnia 3 kwietnia 2020 r. Poz. 595

ROZPORZĄDZENIE M INISTRA EDUK ACJ I NA RO DO WEJ 1)
z dnia 3 kwietnia 2020 r.
zmieniające rozporządzenie w sprawie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19
Na podstawie art. 30b ustawy z dnia 14 grudnia 2016 r. – Prawo oświatowe (Dz. U. z 2019 r. poz. 1148, z późn. zm.2)) zarządza się, co następuje:
§ 1. W rozporządzeniu Ministra Edukacji Narodowej z dnia 11 marca 2020 r. w sprawie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19 (Dz. U. poz. 410 i 492) wprowadza się następujące zmiany:
1) w § 2: a) po ust. 1 dodaje się ust. 1a w brzmieniu: „1a. W okresie od dnia 6 kwietnia 2020 r. do dnia 10 kwietnia 2020 r. na obszarze kraju ogranicza się funkcjonowanie następujących publicznych i niepublicznych jednostek systemu oświaty: 1) przedszkoli i szkół specjalnych zorganizowanych w podmiotach leczniczych i jednostkach pomocy społecznej; 2) szkół specjalnych funkcjonujących w młodzieżowych ośrodkach socjoterapii; 3) specjalnych ośrodków szkolno-wychowawczych; 4) ośrodków rewalidacyjno-wychowawczych; 5) poradni psychologiczno-pedagogicznych, w tym poradni specjalistycznych.”, b) w ust. 2: – uchyla się pkt 1 i 2, – pkt 3 otrzymuje brzmienie: „3) szkół specjalnych funkcjonujących w młodzieżowych ośrodkach wychowawczych;”, c) uchyla się ust. 3 i 4;
2) w § 3 we wprowadzeniu do wyliczenia wyrazy „§ 2 ust. 1” zastępuje się wyrazami „§ 2 ust. 1 i 1a”;
3) w § 3a dodaje się ust. 3 w brzmieniu: „3. W okresie od dnia 6 kwietnia 2020 r. do dnia 10 kwietnia 2020 r. zadania jednostek systemu oświaty,
o których mowa w § 2 ust. 1a, są realizowane z wykorzystaniem metod i technik kształcenia na odległość. Przepis ust. 2 stosuje się.”;
1) Minister Edukacji Narodowej kieruje działem administracji rządowej – oświata i wychowanie, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Edukacji Narodowej (Dz. U. poz. 2268).
2) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 1078, 1287, 1680, 1681, 1818, 2197 i 2248 oraz z 2020 r. poz. 374.

Dziennik Ustaw

– 2 –

Poz. 595

4) § 4 otrzymuje brzmienie:
„§ 4. Czasowe ograniczenie funkcjonowania jednostek systemu oświaty, o którym mowa w § 2 i § 3, jest równoznaczne z zamknięciem przedszkola, szkoły lub placówki w rozumieniu odpowiednio art. 4 lub art. 4a ustawy z dnia 2 marca 2020 r. o szczególnych rozwiązaniach związanych z zapobieganiem, przeciwdziałaniem i zwalczaniem COVID-19, innych chorób zakaźnych oraz wywołanych nimi sytuacji kryzysowych (Dz. U. poz. 374, 567 i 568).”;
5) w § 4a dodaje się ust. 2 w brzmieniu:
„2. W okresie od dnia 6 kwietnia 2020 r. do dnia 10 kwietnia 2020 r. na obszarze kraju ogranicza się funkcjonowanie jednostek systemu oświaty, o których mowa w § 2 ust. 1a, przez ograniczenie obowiązku świadczenia pracy przez pracowników tych jednostek na ich terenie, z wyłączeniem przypadków gdy jest to niezbędne do realizowania zadań jednostek z wykorzystaniem metod i technik kształcenia na odległość lub w inny sposób, o którym mowa w § 3a ust. 2, lub gdy jest to niezbędne dla zapewnienia ciągłości funkcjonowania tych jednostek.”;
6) w § 4b w pkt 1 średnik zastępuje się kropką i uchyla się pkt 2.
§ 2. Rozporządzenie wchodzi w życie z dniem 6 kwietnia 2020 r.

Minister Edukacji Narodowej: D. Piontkowski

