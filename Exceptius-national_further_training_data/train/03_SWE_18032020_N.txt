Förordning
om tillfälligt inreseförbud till Sverige
Utfärdad den 17 mars 2020
Regeringen föreskriver följande.
1 § I denna förordning finns föreskrifter om ett tillfälligt inreseförbud till 
Sverige för att hindra att det virus som orsakar covid-19 förs in i landet eller 
sprids till andra länder.
Denna förordning kompletterar Europaparlamentets och rådets förordning (EU) 2016/399 av den 9 mars 2016 om en unionskodex om gränspassage för personer (kodex om Schengengränserna), utlänningslagen 
(2005:716) och utlänningsförordningen (2006:97).
De uttryck som används i den här förordningen har samma betydelse som 
i utlänningslagen och utlänningsförordningen.
2 § Denna förordning är meddelad med stöd av 30 § lagen (2006:1570) 
om skydd mot internationella hot mot människors hälsa.
3 § En utlänning som reser till Sverige från en annan stat än en EES-stat 
eller Schweiz ska nekas inresa i landet och avvisas.
Första stycket gäller inte för en utlänning vars syfte med inresan är att 
återvända till sitt hem, om han eller hon
1. är EES-medborgare eller medborgare i Schweiz eller familjemedlem
till en sådan medborgare,
2. har ställning som varaktigt bosatt i Sverige eller en annan EU-stat,
3. har uppehållstillstånd i Sverige eller en annan EES-stat eller Schweiz,
eller
4. har nationell visering i Sverige.
Första stycket gäller inte heller för en utlänning som har särskilt angelägna behov eller som ska utföra nödvändiga funktioner i Sverige, till 
exempel
1. hälso- och sjukvårdspersonal,
2. gränsarbetare,
3. personal som transporterar gods och annan personal inom transportsektorn i nödvändig utsträckning,
4. personer som omfattas av 2 kap. 10 § utlänningslagen (2005:716),
5. personer som arbetar i internationella organisationer, militär personal
och hjälparbetare,
6. passagerare i transit,
7. personer med trängande familjeskäl, och
8. personer som är i behov av internationellt skydd eller som har andra
humanitära skäl.

4 § Avvisning enligt 3 § ska vid tillämpning av utlänningslagen (2005:716) SFS 2020:127
anses motsvara avvisning enligt 8 kap. 2 § utlänningslagen, om utlänningen 
inte är en EES-medborgare eller familjemedlem till en EES-medborgare, 
eller avvisning enligt 8 kap. 8 § utlänningslagen, om utlänningen är en EESmedborgare eller familjemedlem till en EES-medborgare. 
1. Denna förordning träder i kraft den 19 mars 2020.
2. Förordningen upphör att gälla vid utgången av den 17 april 2020.
På regeringens vägnar
MIKAEL DAMBERG
Peter Lindström
(Justitiedepartementet