DZIENNIK USTAW
RZECZYPOSPOLITEJ POLSKIEJ
Warszawa, dnia 21 grudnia 2020 r. Poz. 2315
ROZPORZĄDZENIE RADY MINISTRÓW z dnia 21 grudnia 2020 r. zmieniające rozporządzenie w sprawie zakazów w ruchu lotniczym Na podstawie art. 119 ust. 2 ustawy z dnia 3 lipca 2002 r. – Prawo lotnicze (Dz. U. z 2020 r. poz. 1970) zarządza się, co następuje: § 1. W rozporządzeniu Rady Ministrów z dnia 7 grudnia 2020 r. w sprawie zakazów w ruchu lotniczym (Dz. U. poz. 2189) wprowadza się następujące zmiany: 1) w § 1 w ust. 1 w pkt 9 kropkę zastępuje się średnikiem i dodaje się pkt 10 w brzmieniu: „10) Zjednoczonego Królestwa Wielkiej Brytanii i Irlandii Północnej.”; 2) w § 2 wyrazy „31 grudnia 2020 r.” zastępuje się wyrazami „6 stycznia 2021 r.”. § 2. Rozporządzenie wchodzi w życie z dniem następującym po dniu ogłoszenia.
Prezes Rady Ministrów: M. Morawiecki

