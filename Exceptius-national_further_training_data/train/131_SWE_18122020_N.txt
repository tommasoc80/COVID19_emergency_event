Förordning
om ändring i förordningen (2020:195) om vissa 
sjukpenningförmåner med anledning av sjukdomen 
covid-19
Utfärdad den 17 december 2020
Regeringen föreskriver i fråga om förordningen (2020:195) om vissa sjukpenningförmåner med anledning av sjukdomen covid-19
dels att 2, 6 och 9 §§ ska ha följande lydelse, 
dels att det ska införas två nya paragrafer, 9 a och 9 b §§, av följande 
lydelse.
2 §
1
 En försäkrad som har fått ett karensavdrag enligt 6 § andra stycket 
lagen (1991:1047) om sjuklön har rätt att efter ansökan få ersättning för avdraget från Försäkringskassan. Sådan ersättning lämnas i form av sjukpenning för en hel dag oavsett om den försäkrade har fått karensavdrag från 
en eller flera arbetsgivare. Ersättningen lämnas med ett belopp om 
810 kronor oavsett karensavdragets storlek. För rätt till ersättning krävs inte 
att den försäkrade har en sjukpenninggrundande inkomst.
Den försäkrades arbetsförmåga ska anses vara nedsatt på grund av sjukdom om arbetsgivaren har gjort ett karensavdrag enligt 6 § andra stycket 
lagen om sjuklön.
6 § Om sjukperioden inleds med sjukpenning som svarar mot inkomst av 
annat förvärvsarbete, får sjukpenning lämnas för de första 14 dagarna av 
sjukperioden oavsett vilken karenstid den försäkrade har enligt 27 kap. 27 a 
eller 30 § socialförsäkringsbalken. För dessa dagar lämnas sjukpenning för 
en hel dag. Ersättningen lämnas med ett belopp om 810 kronor per dag.
För tid efter de första 14 dagarna av sjukperioden ska sjukpenning beräknas och lämnas enligt bestämmelserna i 27 och 28 kap. socialförsäkringsbalken.
9 §
2
 I stället för vad som anges i 17 § lagen (1991:1047) om sjuklön ska 
en arbetsgivare vars kostnader för sjuklön, inklusive därpå belöpande avgifter och skatt, överstiger en viss del av arbetsgivarens totala lönekostnader, 
inklusive därpå belöpande avgifter och skatt, få ersättning för överskjutande 
del av sjuklönekostnaden enligt andra stycket.
Ersättning för sjuklönekostnaden lämnas, med den begränsning som följer 
av 17 a § lagen om sjuklön, till den del kostnaden överstiger 
– 0,35 procent av den totala lönekostnaden om arbetsgivarens lönekostnad uppgår till högst 250 000 kronor per månad, 
– 0,63 procent av den totala lönekostnaden om arbetsgivarens löne- SFS 2020:1230
kostnad överstiger 250 000 kronor men inte 500 000 kronor per månad, 
– 0,77 procent av den totala lönekostnaden om arbetsgivarens lönekostnad överstiger 500 000 kronor men inte 1 000 000 kronor per månad, 
– 0,86 procent av den totala lönekostnaden om arbetsgivarens lönekostnad överstiger 1 000 000 kronor men inte 1 667 000 kronor per månad, 
och 
– 1,07 procent av den totala lönekostnaden om arbetsgivarens lönekostnad överstiger 1 667 000 kronor per månad.
9 a § I fråga om ersättning för kostnader för sjuklön som har redovisats i
arbetsgivardeklarationer för redovisningsperioderna januari–mars 2020 
gäller andra och tredje styckena.
I stället för vad som anges i 17 § lagen (1991:1047) om sjuklön ska en 
arbetsgivare vars kostnader för sjuklön, inklusive därpå belöpande avgifter 
och skatt, under den aktuella tremånadersperioden överstiger en viss del av 
arbetsgivarens totala lönekostnader, inklusive därpå belöpande avgifter och 
skatt, med den begränsning som följer av 17 a § lagen om sjuklön, få ersättning med högst 250 000 kronor för överskjutande del av sjuklönekostnaden
enligt tredje stycket.
Ersättning för sjuklönekostnaden lämnas till den del kostnaden överstiger
– 0,5 procent av den totala lönekostnaden om arbetsgivarens lönekostnad
uppgår till högst 750 000 kronor för tremånadersperioden, 
– 0,9 procent av den totala lönekostnaden om arbetsgivarens lönekostnad
överstiger 750 000 kronor men inte 1,5 miljoner kronor för tremånadersperioden, 
– 1,2 procent av den totala lönekostnaden om arbetsgivarens lönekostnad
överstiger 1,5 men inte 3 miljoner kronor för tremånadersperioden, 
– 1,3 procent av den totala lönekostnaden om arbetsgivarens lönekostnad
överstiger 3 men inte 5 miljoner kronor för tremånadersperioden, och 
– 1,5 procent av den totala lönekostnaden om arbetsgivarens lönekostnad
överstiger 5 miljoner kronor för tremånadersperioden.
9 b § Med avgifter och skatt enligt 9 § första stycket och 9 a § andra 
stycket avses avgifter enligt socialavgiftslagen (2000:980) och lagen 
(1994:1920) om allmän löneavgift samt skatt enligt lagen (1990:659) om 
särskild löneskatt på vissa förvärvsinkomster.
1. Denna förordning träder i kraft den 1 januari 2021.
2. För ersättning för karensavdrag som avser tid före ikraftträdandet gäller
2 § i den äldre lydelsen. 
3. För sjukpenning som avser tid före ikraftträdandet gäller 6 § i den äldre
lydelsen. 
På regeringens vägnar
ARDALAN SHEKARABI
Kjell Rempler
(Socialdepartementet)