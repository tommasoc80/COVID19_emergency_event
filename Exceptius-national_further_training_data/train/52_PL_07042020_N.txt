DZIENNIK

Dokument podpisany przez Marek Głuch Data: 2020.04.07 21:50:59 CEST
USTAW

RZECZYPOSPOLITEJ POLSKIEJ

Warszawa, dnia 7 kwietnia 2020 r. Poz. 624

ROZPORZĄDZENIE RADY MINISTRÓW
z dnia 7 kwietnia 2020 r.
zmieniające rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu epidemii
Na podstawie art. 46a i art. 46b pkt 1–6 i 8–12 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi (Dz. U. z 2019 r. poz. 1239 i 1495 oraz z 2020 r. poz. 284, 322, 374 i 567) zarządza się, co następuje:
§ 1. W rozporządzeniu Rady Ministrów z dnia 31 marca 2020 r. w sprawie ustanowienia określonych ograniczeń, nakazów i zakazów w związku z wystąpieniem stanu epidemii (Dz. U. poz. 566 i 577) wprowadza się następujące zmiany:
1) w § 2:
a) po ust. 7 dodaje się ust. 7a w brzmieniu: „7a. Informacja o poddaniu osoby kwarantannie lub izolacji w warunkach domowych, o których mowa
w przepisach wydanych na podstawie art. 34 ust. 5 ustawy z dnia 5 grudnia 2008 r. o zapobieganiu oraz zwalczaniu zakażeń i chorób zakaźnych u ludzi, może być przekazywana przez Narodowy Fundusz Zdrowia jednostkom organizacyjnym publicznej służby krwi.”,
b) w ust. 8 w pkt 1 w lit. d średnik zastępuje się przecinkiem i dodaje się lit. e w brzmieniu: „e) osoby wykonujące w Rzeczypospolitej Polskiej lub państwie sąsiadującym prace związane z przygotowaniem lub realizacją inwestycji w zakresie terminalu lub inwestycji towarzyszących inwestycji w zakresie terminalu w rozumieniu ustawy z dnia 24 kwietnia 2009 r. o inwestycjach w zakresie terminalu regazyfikacyjnego skroplonego gazu ziemnego w Świnoujściu (Dz. U. z 2019 r. poz. 1554, 1724 i 2020 oraz z 2020 r. poz. 284), strategicznych inwestycji w zakresie sieci przesyłowych w rozumieniu ustawy z dnia 24 lipca 2015 r. o przygotowaniu i realizacji strategicznych inwestycji w zakresie sieci przesyłowych (Dz. U. z 2020 r. poz. 191 i 284) lub strategicznych inwestycji w sektorze naftowym w rozumieniu ustawy z dnia 22 lutego 2019 r. o przygotowaniu i realizacji strategicznych inwestycji w sektorze naftowym (Dz. U. poz. 630 oraz z 2020 r. poz. 284 i 471);”;
2) w § 4 w ust. 1 zdanie drugie otrzymuje brzmienie: „Informuje ona Policję albo organy Państwowej Inspekcji Sanitarnej o imieniu i nazwisku oraz nr PESEL i numerze telefonu tych osób, jeżeli go posiadają.”;
3) § 6 otrzymuje brzmienie:
„§ 6. Zakazuje się wywozu lub zbywania poza terytorium Rzeczypospolitej Polskiej: 1) respiratorów – w okresie, o którym mowa w § 2 ust. 1; 2) kardiomonitorów – w okresie od dnia 8 kwietnia 2020 r. do odwołania, chyba że wojewoda właściwy ze względu
na siedzibę wytwórcy wyrazi, na wniosek wytwórcy, po zasięgnięciu opinii konsultanta krajowego w dziedzinie anestezjologii i intensywnej terapii, zgodę na ten wywóz lub zbycie.”;

Dziennik Ustaw

– 2 –

Poz. 624

4) w § 7:
a) w ust. 1 pkt 8 otrzymuje brzmienie: „8) produktów biobójczych w rozumieniu ustawy z dnia 9 października 2015 r. o produktach biobójczych (Dz. U. z 2018 r. poz. 2231 oraz z 2020 r. poz. 322), wyrobów medycznych w rozumieniu art. 2 ust. 1 pkt 38 ustawy z dnia 20 maja 2010 r. o wyrobach medycznych (Dz. U. z 2020 r. poz. 186) oraz produktów leczniczych rozumieniu art. 2 pkt 32 ustawy z dnia 6 września 2001 r. – Prawo farmaceutyczne (Dz. U. z 2019 r. poz. 499, z późn. zm.1)), które są przeznaczone do dezynfekcji”,
b) ust. 2 otrzymuje brzmienie: „2. Informacja o zamiarze wywozu lub zbycia, o którym mowa w ust. 1, zawiera wykaz, nazwy handlowe
i ilość produktów będących przedmiotem wywozu lub zbycia.”,
c) dodaje się ust. 3–5 w brzmieniu: „3. W przypadku gdy towar zostanie wywieziony z magazynu innego przedsiębiorcy, przedsiębiorca doko-
nujący powiadomienia wskazuje w informacji również dane przedsiębiorcy, do którego należy magazyn, oraz adres magazynu, z którego zostaną wywiezione towary podlegające ograniczeniom.
4. Informację, o której mowa w ust. 2 lub 3, oraz informację o złożeniu wniosku, o którym mowa w ust. 1, wojewoda niezwłocznie przekazuje ministrowi właściwemu do spraw zdrowia.
5. Ograniczeń, o których mowa w ust. 1–4, nie stosuje się do wykonywanego wywozu produktów określonych w ust. 1 środkami transportu regularnie przekraczającymi granicę Rzeczypospolitej Polskiej, bez zamiaru dalszego zbycia lub wywozu, jeżeli produkty te są wykorzystywane wyłącznie w tych środkach transportu w celu zapewnienia bezpieczeństwa sanitarnego.”;
5) w § 8:
a) w ust. 2 w pkt 1:
– w lit. e skreśla się wyrazy „(Dz. U. z 2019 r. poz. 499, z późn. zm.)”,
– w lit. f skreśla się wyrazy „(Dz. U. z 2020 r. poz. 186)”,
b) w ust. 4 po wyrazach „szczątków ludzkich” dodaje się przecinek i wyrazy „z wyłączeniem szczątków powstałych ze spopielenia zwłok”;
6) w § 9 ust. 5a otrzymuje brzmienie: „5a. Ograniczenia, o którym mowa w ust. 5 pkt 1, w zakresie dotyczącym osób powyżej 65. roku życia, nie sto-
suje się: 1) jeżeli wydanie z apteki lub punktu aptecznego produktu leczniczego, wyrobu medycznego lub środka spożyw-
czego specjalnego przeznaczenia żywieniowego innym osobom jest konieczne ze względu na nagłe zagrożenie życia lub zdrowia; 2) w przypadku gdy przeważająca działalność polega na handlu hurtowym.”.
§ 2. Przepisy § 6 i § 7 rozporządzenia zmienianego w § 1, w brzmieniu nadanym niniejszym rozporządzeniem, stosuje się do zbycia lub wywozu dokonywanego od dnia 8 kwietnia 2020 r.
§ 3. Rozporządzenie wchodzi w życie z dniem ogłoszenia.

Prezes Rady Ministrów: M. Morawiecki

1) Zmiany tekstu jednolitego wymienionej ustawy zostały ogłoszone w Dz. U. z 2019 r. poz. 399, 959, 1495, 1542, 1556, 1590, 1818 i 1905 oraz z 2020 r. poz. 322, 374 i 567.

