Förordning
om tillfälligt inreseförbud vid resor från Danmark eller 
Förenade kungariket till Sverige
Utfärdad den 21 december 2020
Regeringen föreskriver följande.
1 § I denna förordning finns föreskrifter om ett tillfälligt inreseförbud vid 
resor från Danmark eller Förenade kungariket till Sverige för att hindra att 
en ny variant av det virus som orsakar covid-19 förs in i landet eller sprids 
till andra länder.
Denna förordning kompletterar Europaparlamentets och rådets 
förordning (EU) 2016/399 av den 9 mars 2016 om en unionskodex om 
gränspassage för personer (kodex om Schengengränserna), utlänningslagen 
(2005:716) och utlänningsförordningen (2006:97). 
De uttryck som används i den här förordningen har samma betydelse som 
i utlänningslagen och utlänningsförordningen.
2 § Denna förordning är meddelad med stöd av 30 § lagen (2006:1570) 
om skydd mot internationella hot mot människors hälsa.
3 § Bestämmelserna i förordningen (2020:127) om tillfälligt inreseförbud 
till Sverige gäller inte vid tillämpning av denna förordning.
4 § En utlänning som reser till Sverige från Danmark ska nekas inresa i 
landet och avvisas. Detta gäller inte för en utlänning som bor eller utför 
arbete i Sverige.
En utlänning som reser till Sverige från Förenade kungariket ska nekas 
inresa i landet och avvisas.
Första och andra styckena gäller inte personal som transporterar gods och 
annan personal inom transportsektorn, personer som omfattas av 2 kap. 10 § 
utlänningslagen (2005:716) samt personer som arbetar i internationella 
organisationer eller som är inbjudna av sådana organisationer och vilkas 
närvaro behövs för organisationernas verksamhet. 
5 § Avvisning enligt 4 § ska vid tillämpning av utlänningslagen 
(2005:716) anses motsvara avvisning enligt 8 kap. 2 § utlänningslagen, om 
utlänningen inte är en EES-medborgare eller familjemedlem till en EESmedborgare, eller avvisning enligt 8 kap. 8 § utlänningslagen, om 
utlänningen är en EES-medborgare eller familjemedlem till en EESmedborgare. 
Trots det som anges i första stycket och 12 kap. 22 § utlänningslagen ska 
ett beslut om avvisning som har meddelats med anledning av denna 
förordning upphöra att gälla när beslutet har verkställts eller senast vid den SFS 2020:1258
tidpunkt då denna förordning upphör att gälla.
1. Denna förordning träder i kraft den 22 december 2020.
2. Förordningen upphör att gälla den 21 januari 2021.
På regeringens vägnar
MIKAEL DAMBERG
Ida Wettervik
(Justitiedepartementet)