DZIENNIK

Dokument podpisany przez Marek Głuch Data: 2020.05.25 18:17:04 CEST
USTAW

RZECZYPOSPOLITEJ POLSKIEJ

Warszawa, dnia 25 maja 2020 r. Poz. 923

ROZPORZĄDZENIE M INISTRA EDUK ACJ I NA RO DO WEJ 1)
z dnia 22 maja 2020 r.
w sprawie szczególnych rozwiązań w zakresie terminów i sposobu przekazywania danych do bazy danych systemu informacji oświatowej w okresie czasowego ograniczenia funkcjonowania jednostek systemu oświaty w związku z zapobieganiem, przeciwdziałaniem i zwalczaniem COVID-19
Na podstawie art. 6a ustawy z dnia 15 kwietnia 2011 r. o systemie informacji oświatowej (Dz. U. z 2019 r. poz. 1942 oraz z 2020 r. poz. 695) zarządza się, co następuje:
§ 1. Rozporządzenie określa szczególne rozwiązania w zakresie terminów i sposobu przekazywania danych do bazy danych systemu informacji oświatowej, o których mowa w ustawie z dnia 15 kwietnia 2011 r. o systemie informacji oświatowej, zwanej dalej „ustawą”, w okresie czasowego ograniczenia funkcjonowania jednostek systemu oświaty na obszarze kraju lub jego części na podstawie art. 30b ustawy z dnia 14 grudnia 2016 r. – Prawo oświatowe (Dz. U. z 2020 r. poz. 910).
§ 2. Termin, o którym mowa w art. 30 ustawy, wynosi 14 dni.
§ 3. Terminy, o których mowa w art. 34 ustawy, wynoszą 14 dni.
§ 4. 1. W przypadku nieprzekazania danych identyfikacyjnych szkoły lub placówki oświatowej, o których mowa w art. 34 ust. 1 i 2 ustawy, przez podmiot zobowiązany do przekazywania danych w terminie, o którym mowa w § 3, dane identyfikacyjne szkoły lub placówki oświatowej przekazuje administrator bazy danych systemu informacji oświatowej, o którym mowa w art. 6 ustawy.
2. W przypadku, o którym mowa w ust. 1, podmiotem właściwym do przyznawania danych dostępowych osobie upoważnionej, o której mowa w art. 68 ust. 1 ustawy, jest administrator bazy danych systemu informacji oświatowej, o którym mowa w art. 6 ustawy.
§ 5. Przepisy rozporządzenia stosuje się również w przypadku, gdy działalność dydaktyczna, wychowawcza i opiekuńcza jednostek systemu oświaty została zawieszona na podstawie odrębnych przepisów w związku z zapobieganiem, przeciwdziałaniem i zwalczaniem COVID-19.
§ 6. Rozporządzenie wchodzi w życie z dniem następującym po dniu ogłoszenia.
Minister Edukacji Narodowej: D. Piontkowski

1) Minister Edukacji Narodowej kieruje działem administracji rządowej – oświata i wychowanie, na podstawie § 1 ust. 2 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Edukacji Narodowej (Dz. U. poz. 2268).

