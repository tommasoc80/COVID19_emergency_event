Besluit van de Minister van Justitie en Veiligheid van 15 april 2020, nr. 2878863, tot wijziging van de Beleidsregels particuliere beveiligingsorganisaties en recherchebureaus 2019 in verband met de COVID-19-crisis
De minister van Justitie en Veiligheid,

Besluit:

ARTIKEL I
De Beleidsregels particuliere beveiligingsorganisaties en recherchebureaus 2019 worden als volgt gewijzigd:

A

Aan onderdeel 3.5. wordt toegevoegd:

‘Bijzondere regeling in verband met het Corona-virus
Voor toestemmingen waarvan de geldigheidsduur onder het reguliere beleid in de periode van 1 april 2020 tot 1 september 2020 verloopt, geldt dat deze toestemmingen hun geldigheid zullen behouden gedurende één jaar volgend op de datum waarop hun geldigheid onder het reguliere beleid zou zijn verlopen.’

B

Aan onderdeel 3.6. wordt toegevoegd:

‘Bijzondere regeling in verband met het Corona-virus
Voor verklaringen van betrouwbaarheid waarvan de geldigheidsduur onder het reguliere beleid in de periode van 1 april 2020 tot 1 september 2020 verloopt, geldt dat deze verklaringen van betrouwbaarheid hun geldigheid zullen behouden gedurende één jaar volgend op de datum waarop hun geldigheid onder het reguliere beleid zou zijn verlopen.’

C

Aan onderdeel 4.2. wordt toegevoegd:

‘Bijzondere regeling in verband met het Corona-virus
Voor legitimatiebewijzen waarvan de geldigheidsduur onder het reguliere beleid in de periode van 1 april 2020 tot 1 september 2020 verloopt, geldt dat deze legitimatiebewijzen hun geldigheid zullen behouden gedurende één jaar volgend op de datum waarop hun geldigheid onder het reguliere beleid zou zijn verlopen.’

ARTIKEL II
Dit besluit treedt in werking met ingang van de dag na de datum van uitgifte van de Staatscourant waarin het wordt geplaatst en werkt terug tot 1 april 2020.

Dit besluit wordt in de Staatscourant geplaatst.

’s-Gravenhage, 15 april 2020
De Minister van Justitie en Veiligheid,
F.B.J. Grapperhaus