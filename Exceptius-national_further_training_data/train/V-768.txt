LIETUVOS RESPUBLIKOS SVEIKATOS APSAUGOS MINISTRAS –
VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL COVID-19 LIGOS (KORONAVIRUSINĖS INFEKCIJOS) EPIDEMINĖS SITUACIJOS, INFEKCIJŲ KONTROLĖS REIKALAVIMŲ LAIKYMOSI IR ATVEJŲ VALDYMO ĮVERTINIMO STACIONARINĖSE ASMENS SVEIKATOS PRIEŽIŪROS ĮSTAIGOSE

2020 m. balandžio  8  d. Nr. V-768
Vilnius

Vadovaudamasis Lietuvos Respublikos civilinės saugos įstatymo 15 straipsnio 2 dalies 4 punktu, Lietuvos Respublikos sveikatos priežiūros įstaigų įstatymo 52 ir 53 straipsniais, Lietuvos Respublikos Vyriausybės 2020 m. vasario 26 d. nutarimu Nr. 152 „Dėl valstybės lygio ekstremaliosios situacijos paskelbimo“, Lietuvos Respublikos Ministro Pirmininko 2020 m. vasario 27 d. potvarkiu Nr. 43 „Dėl valstybės lygio ekstremaliosios situacijos valstybės operacijų vadovo paskyrimo“ bei atsižvelgdamas į nepalankią epideminę situaciją ir galimą hospitalinį COVID-19 ligos (koronaviruso infekcijos) plitimą asmens sveikatos priežiūros įstaigose n u s p r e n d ž i u:
1. Pavesti Nacionaliniam visuomenės sveikatos centrui prie Sveikatos apsaugos ministerijos:
1.1. atlikti epideminės situacijos, infekcijos kontrolės reikalavimų laikymosi ir atvejų valdymo įvertinimą (toliau – įvertinimas) stacionarinėse asmens sveikatos priežiūros įstaigose (toliau – ASPĮ).
1.2. nustačius pažeidimus stacionarinėse ASPĮ, juos įrodančius faktus fiksuoti fotografuojant ir / ar filmuojant;
1.3. prioriteto tvarka įvertinti tas stacionarines ASPĮ, kuriose yra nustatytų COVID-19 ligos (koronaviruso infekcijos) atvejų ir / arba teikiamos slaugos paslaugos;
1.4. sudaryti stacionarinių ASPĮ įvertinimų planą ir ne vėliau kaip iki 2020 m. balandžio 9 d. jį pateikti Lietuvos Respublikos sveikatos apsaugos ministerijai;
1.5. teikti Lietuvos Respublikos sveikatos apsaugos ministerijai apibendrintą informacija apie atliekamus stacionarinių ASPĮ įvertinimus už einamąją savaitę kiekvieną penktadienį iki 14 val.
2. Nurodyti stacionarinių ASPĮ vadovams atliekamo įvertinimo metu teikti reikalingus duomenis ir informaciją Nacionaliniam visuomenės sveikatos centrui prie Sveikatos apsaugos ministerijos.



Sveikatos apsaugos ministras – valstybės lygio	
ekstremaliosios situacijos valstybės operacijų vadovas 		                                Aurelijus Veryga
