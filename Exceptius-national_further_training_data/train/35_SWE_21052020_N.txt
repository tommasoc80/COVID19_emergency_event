Förordning
om ändring i förordningen (1994:1120) om ersättning för 
fysioterapi
Utfärdad den 20 maj 2020
Regeringen föreskriver att det i förordningen (1994:1120) om ersättning för 
fysioterapi1
ska införas en ny paragraf, 4 a §, av följande lydelse.
4 a § En fysioterapeuts behandling får även genomföras genom digitala 
vårdmöten i den utsträckning det är lämpligt, om 
1. direkt kontakt med patienter bör undvikas på grund av risk för spridning av det virus som orsakar covid-19, och 
2. den region där fysioterapeuten bedriver sin verksamhet medger det.
Vidare krävs att regionen och fysioterapeuten, eller företrädare för denne,
enats om ett normalarvode och om de villkor som ska gälla för digitala 
vårdmöten. 
Fysioterapiersättning som lämnas till en fysioterapeut och vikarie i dennes 
verksamhet enligt denna paragraf ska räknas in i sammanlagt mottaget 
arvode enligt 4 §. Om sammanlagt mottaget arvode för fysiska och digitala 
vårdbesök under ett kalenderår överstiger det högsta belopp som anges i 
tabellen enligt 4 §, lämnas reducerat normalarvode för digitala vårdmöten
motsvarande hälften av det överenskomna normalarvodet upp till det
ersättningstak som följer av 5 §.
Denna förordning träder i kraft den 8 juni 2020.
På regeringens vägnar
LENA HALLENGREN
Zandra Milton
(Socialdepartementet)
