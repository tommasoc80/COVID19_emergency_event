DZIENNIK

Dokument podpisany przez Marek Głuch Data: 2020.10.09 10:32:36 CEST
USTAW

RZECZYPOSPOLITEJ POLSKIEJ

Warszawa, dnia 9 października 2020 r. Poz. 1750

ROZPORZĄDZENIE M IN ISTR A ZD R O WIA 1)
z dnia 8 października 2020 r.
zmieniające rozporządzenie w sprawie standardu organizacyjnego opieki w izolatoriach
Na podstawie art. 22 ust. 5 ustawy z dnia 15 kwietnia 2011 r. o działalności leczniczej (Dz. U. z 2020 r. poz. 295, 567 i 1493) zarządza się, co następuje:
§ 1. W rozporządzeniu Ministra Zdrowia z dnia 26 marca 2020 r. w sprawie standardu organizacyjnego opieki w izolatoriach (Dz. U. poz. 539, 597, 761, 847 i 1507) w załączniku do rozporządzenia wprowadza się następujące zmiany: 1) w części II „Osoby objęte opieką izolatorium”:
a) wprowadzenie do wyliczenia otrzymuje brzmienie: „Do objęcia opieką w izolatoriach kwalifikują się osoby, o których mowa w części I ust. 1, od których pobrano materiał biologiczny w celu wykonania testu na obecność wirusa SARS-CoV-2, skierowane do izolatorium przez lekarza szpitala albo przez lekarza udzielającego świadczeń zdrowotnych z zakresu podstawowej opieki zdrowotnej albo przez państwowego inspektora sanitarnego, z jednoczesnym powiadomieniem podmiotu leczniczego, o którym mowa w części I ust. 2:”,
b) uchyla się pkt 1; 2) w części III „Warunki sprawowania opieki w izolatorium” w ust. 2 w pkt 2 kropkę zastępuje się przecinkiem i dodaje się
pkt 3 w brzmieniu: „3) zapewnienie osobom, o których mowa w części II pkt 2–4, warunków, o których mowa w części III ust. 1 pkt 1
i 1a, nie jest możliwe.”; 3) w części IV „Standard opieki medycznej” w ust. 1 pkt 1 otrzymuje brzmienie:
„1) wizyta pielęgniarska – nie rzadziej niż raz na dobę; dopuszcza się wykonanie wizyty za pośrednictwem systemów teleinformatycznych lub systemów łączności;”.
§ 2. Rozporządzenie wchodzi w życie z dniem następującym po dniu ogłoszenia.
Minister Zdrowia: wz. W. Kraska

1) Minister Zdrowia kieruje działem administracji rządowej – zdrowie, na podstawie § 1 ust. 2 rozporządzenia Prezesa Rady Ministrów z dnia 27 sierpnia 2020 r. w sprawie szczegółowego zakresu działania Ministra Zdrowia (Dz. U. poz. 1470 i 1541).

