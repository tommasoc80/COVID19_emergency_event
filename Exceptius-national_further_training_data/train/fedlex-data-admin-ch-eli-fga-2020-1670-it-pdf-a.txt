Schweizerische Eidgenossenschaft
Confédération suisse
Confederazione Svizzera
Confederaziun svizra
FF 2020
www.dirittofederale.admin.ch
La versione elettronica firmata
è quella determinante
Legge federale Disegno
sulle basi legali delle ordinanze del Consiglio federale
volte a far fronte all'epidemia di COVID-19
(Legge COVID-19)
del ...
L'Assemblea federale della Confederazione Svizzera,
visti gli articoli 68 capoverso 1, 69 capoverso 2, 92, 93, 101 capoverso 2, 102,
114 capoverso 1, 117 capoverso 1, 118 capoverso 2 lettera b, 121 capoverso 1, 122 e
123 della Costituzione federale (Cost.)* 1;
visto il messaggio del Consiglio federale del 12 agosto 20202 3,
decreta:
Art. 1 Oggetto e principi
1	La presente legge disciplina le competenze speciali del Consiglio federale per
combattere l'epidemia di COVID-19 e per far fronte alle ripercussioni dei relativi
provvedimenti sulla società, sull'economia e sulle autorità.
2	Il Consiglio federale fa uso di tali competenze soltanto nella misura necessaria per
far fronte all'epidemia di COVID-19.
3	Coinvolge i Cantoni nell'elaborazione dei provvedimenti che toccano le loro
competenze.
Art. 2 Provvedimenti nel settore dell'assistenza sanitaria
1	Il Consiglio federale può obbligare fabbricanti, distributori, laboratori nonché
strutture sanitarie e altre strutture dei Cantoni a notificare le loro scorte di agenti
terapeutici, dispositivi di protezione e altro materiale medico importante ai fini
dell'assistenza sanitaria (materiale medico importante).
2	Per garantire l'approvvigionamento sufficiente di materiale medico importante per
la popolazione, il Consiglio federale può:
a.	prevedere deroghe alle disposizioni sull'importazione di materiale medico
importante;
RS ...
1 RS 101
2 FF 2020 5797
2020-2070
5855
Legge COVID-19
FF 2020
b.	prevedere deroghe all'obbligo di autorizzazione per attività legate al mate-
riale medico importante oppure adeguare le condizioni di autorizzazione;
c.	prevedere deroghe all'obbligo di omologazione dei medicamenti oppure
adeguare i requisiti e la procedura di omologazione;
d.	prevedere deroghe alle disposizioni sulla valutazione della conformità di di-
spositivi medici nonché alle disposizioni sulla procedura per la valutazione
della conformità e sull'immissione in commercio di dispositivi di protezio-
ne;
e.	acquistare materiale medico importante; il tal caso esso disciplina il finan-
ziamento dell'acquisto e il rimborso dei costi da parte dei Cantoni e delle
strutture a cui il materiale è stato consegnato;
f.	prevedere l'attribuzione, la fornitura e la distribuzione di materiale medico
importante;
g.	prevedere la commercializzazione diretta di materiale medico importante;
h.	ordinare la confisca di materiale medico importante contro indennizzo;
i.	obbligare i fabbricanti a produrre materiale medico importante, a priorizzar-
ne o aumentarne la produzione; la Confederazione indennizza i fabbricanti
che subiscono svantaggi economici a causa della riorganizzazione della pro-
duzione.
3	Il Consiglio federale adotta i provvedimenti di cui al capoverso 2 lettere e, f, h e i
unicamente se l'approvvigionamento non può essere garantito dai soli Cantoni e
privati.
4	Per mantenere le capacità necessarie per il trattamento dei malati di COVID-19 e
per altri esami e trattamenti urgenti dal punto di vista medico il Consiglio federale
può autorizzare i Cantoni a:
a.	vietare o limitare attività mediche;
b.	adottare altri provvedimenti volti al mantenimento di tali capacità.
5	Può disciplinare l'assunzione delle spese per le analisi per COVID-19.
Art. 3 Provvedimenti di protezione dei lavoratori
1	Il Consiglio federale può ordinare provvedimenti per la protezione dei lavoratori
particolarmente a rischio e in particolare imporre i relativi obblighi ai datori di la-
voro.
2	Se adotta provvedimenti di cui al capoverso 1, prevede che la loro esecuzione
spetta agli organi esecutivi della legge del 13 marzo 19643 sul lavoro e dell'Istituto
nazionale svizzero di assicurazione contro gli infortuni (Suva) e che i relativi costi
d'esecuzione sono finanziati attraverso il supplemento per le spese legate alla pre-
venzione degli infortuni professionali e delle malattie professionali secondo l'arti-
5856
3 RS 822.11
Legge COVID-19
FF 2020
colo 87 della legge federale del 20 marzo 19814 sull'assicurazione contro gli infor-
tuni.
Art. 4 Provvedimenti nel settore degli stranieri e dell'asilo
Il Consiglio federale può emanare disposizioni derogatorie alla legge federale del
16 dicembre 20055 sugli stranieri e la loro integrazione (LStrI) e alla legge del
26 giugno 19986 sull'asilo concernenti:
a.	la limitazione dell'entrata degli stranieri e la loro ammissione per un sog-
giorno in Svizzera;
b.	la proroga dei termini legali per:
1. il ricongiungimento familiare (art. 47 LStrI),
2.	la decadenza dei permessi di soggiorno di breve durata, di dimora e di
domicilio (art. 61 LStrI),
3.	il rinnovo dei dati biometrici dei documenti (art. 59b e 102a LStrI);
c.	l'alloggio dei richiedenti l'asilo nei centri della Confederazione e l'esecuzio-
ne delle procedure d'asilo e d'allontanamento; in questo contesto il Consi-
glio federale tiene in debita considerazione la protezione della salute.
Art. 5 Provvedimenti giudiziari e procedurali
1	Per garantire l'operatività della giustizia e la tutela delle garanzie procedurali costi-
tuzionali il Consiglio federale può emanare disposizioni derogatorie alle disposizioni
delle leggi procedurali in materia civile e amministrativa della Confederazione nei
seguenti ambiti:
a.	sospensione, proroga o restituzione di termini stabiliti dalla legge;
b.	ricorso a strumenti tecnici o ausiliari quali videoconferenze e teleconferenze
nell'ambito di atti procedurali con partecipazione di parti, testimoni o terzi,
in particolare udienze ed esami testimoniali;
c.	forma e notificazione di istanze, comunicazioni e decisioni nonché ricorso a
piattaforme d'incanto in linea nella procedura di esecuzione e fallimento.
Art. 6 Provvedimenti nell'ambito delle assemblee di società
Se necessario per esercitare i diritti nelle assemblee di società, il Consiglio federale
può emanare disposizioni derogatorie al Codice civile7 e al Codice delle obbligazio-
ni8 sull'esercizio dei diritti:
a.	per scritto o in forma elettronica;
b.	mediante un rappresentante indipendente.
4	RS 832.20
5	RS 142.20
6	RS 142.31
7	RS 210
8	RS 220
5857
Legge COVID-19
FF 2020
Art. 7 Provvedimenti in materia di insolvenza
1	Se necessario per impedire fallimenti di massa e stabilizzare l'economia e la socie-
tà svizzere, il Consiglio federale può emanare disposizioni derogatorie alla legge
federale dell'11 aprile 18899 sulla esecuzione e sul fallimento (LEF) riguardanti:
a.	il concordato (art. 293 segg. LEF);
b.	le condizioni, gli effetti e la procedura di una moratoria speciale.
Art. 8 Provvedimenti nel settore della cultura
1 La Confederazione può sostenere le imprese culturali, gli operatori culturali e le
organizzazioni culturali amatoriali con aiuti finanziari.
2	A sostegno delle imprese culturali l'Ufficio federale della cultura (UFC) può
concludere contratti di prestazioni con uno o più Cantoni per un importo massimo
totale di 80 milioni di franchi. I contributi sono versati su richiesta alle imprese
culturali a titolo di indennità per perdita di guadagno e per progetti di ristrutturazio-
ne.
3	Nell'ambito dei crediti concessi la Confederazione finanzia per metà le indennità
per perdita di guadagno e i progetti di ristrutturazione attuati dai Cantoni sulla base
di contratti di prestazioni.
4	Su richiesta, l'associazione Suisseculture Sociale assegna agli operatori culturali
prestazioni in denaro non rimborsabili per coprire le spese di mantenimento imme-
diate, nella misura in cui gli operatori stessi non possano farvi fronte. Per il 2021 la
Confederazione mette a disposizione di Suisseculture Sociale sulla base di un con-
tratto di prestazioni un importo massimo di 20 milioni di franchi per il versamento
delle prestazioni in denaro.
5	L'UFC rimborsa Suisseculture Sociale in base al contratto di prestazioni per le
spese amministrative legate al versamento delle prestazioni in denaro di cui al capo-
verso 4.
6	Le modalità di versamento delle prestazioni in denaro e le relative basi di calcolo
sono disciplinate dal regolamento sui contributi di Suisseculture Sociale. Tale rego-
lamento deve essere approvato dall'UFC.
7	Su richiesta, le associazioni mantello riconosciute dal Dipartimento federale
dell'interno assegnano alle organizzazioni culturali amatoriali un'indennità per i
danni economici causati dalle limitazioni nell'ambito dello svolgimento di manife-
stazioni. L'indennità ammonta al massimo a 10 000 franchi per organizzazione cul-
turale amatoriale. Per il 2021 la Confederazione mette a disposizione delle associa-
zioni mantello sulla base di contratti di prestazioni un importo massimo di 10 mi-
lioni di franchi per il versamento delle indennità.
8	L'UFC rimborsa le associazioni mantello in base al contratto di prestazioni per le
spese amministrative legate al versamento delle indennità di cui al capoverso 7.
5858
9 RS 281.1
Legge COVID-19
FF 2020
9	Le modalità di versamento delle indennità alle organizzazioni culturali e le relative
basi di calcolo sono fissate nei contratti di prestazioni stipulati tra l'UFC e le asso-
ciazioni mantello.
10	Le richieste di cui ai capoversi 2, 4 e 7 possono essere inoltrate al più tardi un
mese prima della cessazione dell'effetto della presente legge. Le richieste inoltrate
dopo questo termine non saranno prese in considerazione.
11	Il Consiglio federale stabilisce in un'ordinanza gli ambiti culturali sostenuti me-
diante aiuti finanziari e vi disciplina nel dettaglio le condizioni che danno diritto a
tali aiuti. Esso fissa i criteri di contribuzione e le basi di calcolo per gli aiuti finan-
ziari e determina in quanti parti sono versati i contributi di cui al capoverso 2.
Art. 9 Provvedimenti nel settore dei media
1 Nel settore dei media il Consiglio federale adotta i seguenti provvedimenti:
a. la Confederazione assume i costi complessivi per la distribuzione regolare
da parte della Posta Svizzera dei quotidiani e settimanali in abbonamento
della stampa regionale e locale (art. 16 cpv. 4 lett. a della legge del
17 dicembre 201010 sulle poste) in base alle tariffe vigenti il 1° giugno 2020.
b. la Confederazione contribuisce ai costi per la distribuzione regolare da parte
della Posta Svizzera dei quotidiani e settimanali in abbonamento della stam-
pa sovraregionale e nazionale con 27 centesimi per esemplare;
c.	i costi dell'abbonamento ai servizi di base «testo» dell'agenzia di stampa
Keystone-ATS in relazione ai diritti di utilizzazione per i media elettronici
sono finanziati in base alle tariffe vigenti il 1° giugno 2020 con la quota dei
proventi del canone radiotelevisivo non utilizzata; il tetto massimo di
10 milioni deve essere rispettato (art. 4 cpv. 4 dell'ordinanza COVID-19
media elettronici del 20 maggio 202011).
2	Il Consiglio federale revoca i provvedimenti al più tardi al momento dell'entrata in
vigore di una legge federale ai sensi del disegno del 29 aprile 202012 riguardante il
pacchetto di misure a favore dei media.
3	Il Consiglio federale disciplina le condizioni per la promozione e la procedura per
il calcolo e il versamento dei contributi di cui al capoverso 1 lettere a e b nonché per
l'assunzione dei costi di abbonamento di cui al capoverso 1 lettera c.
4	La riduzione secondo il capoverso 1 lettere a e b è concessa a condizione che
l'editore si impegni per scritto nei confronti dell'Ufficio federale delle comunicazio-
ni (UFCOM) a non versare dividendi per l'esercizio in questione.
5	L'UFCOM rimborsa i costi dell'abbonamento ai servizi di base «testo» direttamen-
te all'agenzia di stampa Keystone-ATS. Quest'ultima detrae tale importo dalle
fatture per i fornitori.
10	RS 783.0
11	RS 784.402
12	FF 2020 4105
5859
Legge COVID-19
FF 2020
Art. 10 Provvedimenti sull'indennità per perdita di guadagno
1 Il Consiglio federale può prevedere il versamento dell'indennità per perdita di gua-
dagno per le persone che devono interrompere l'attività lucrativa a causa di provve-
dimenti adottati per far fronte all'epidemia di COVID-19.
2 Può emanare disposizioni concernenti:
a. l'inizio e la fine del diritto all'indennità;
b. il numero massimo di indennità giornaliere;
c.	l'importo e il calcolo dell'indennità;
d.	la procedura.
Art. 11 Provvedimenti nel settore dell'assicurazione contro la
disoccupazione
1 Il Consiglio federale può emanare disposizioni derogatorie alla legge del 25 giugno
198213 sull'assicurazione contro la disoccupazione (LADI) concernenti:
a. il diritto e il versamento dell'indennità per lavoro ridotto ai formatori profes-
sionali che si occupano di apprendisti;
b. la non considerazione dei periodi di conteggio per i quali la perdita di lavoro
è ammontata a oltre l'85 per cento dell'orario normale di lavoro dell'azienda
(art. 35 cpv. 1bis LADI) nel periodo tra il 1° marzo 2020 e il 31 agosto 2020;
c.	il prolungamento del termine quadro per la riscossione della prestazione e
per il periodo di contribuzione degli assicurati che, tra il 1° marzo 2020 e il
31 agosto 2020, hanno avuto diritto a un massimo di 120 indennità giornalie-
re supplementari;
d.	lo svolgimento della procedura relativa al preannuncio di lavoro ridotto e al
versamento dell'indennità per lavoro ridotto nonché la forma di tale versa-
mento.
Art. 12 Disposizioni penali
1 È punito con la multa chiunque, intenzionalmente o per negligenza, viola i provve-
dimenti ordinati dal Consiglio federale in virtù degli articoli 2 e 3 e la cui violazione
è dichiarata punibile in virtù della presente disposizione.
2 Il Consiglio federale può stabilire quali violazioni di cui al capoverso 1 sono punite
con una multa disciplinare fino a 300 franchi e determina l'importo della multa.
Art. 13 Esecuzione
Il Consiglio federale disciplina l'esecuzione dei provvedimenti secondo la presente
legge.
13 RS 837.0
5860
Legge COVID-19
FF 2020
Art. 14 Referendum, entrata in vigore e durata di validità
1 La presente legge è dichiarata urgente (art. 165 cpv. 1 Cost.). Sottostà a referen-
dum facoltativo (art. 141 cpv. 1 lett. b Cost.).
2 Entra in vigore il ... [giorno dopo l'adozione]14 con effetto sino al 31 dicembre
2021, fatto salvo il capoverso 3.
3	Gli articoli 1 e 11 lettere a-c si applicano fino al 31 dicembre 2022.
14 Pubblicazione urgente del ... ai sensi dell'art. 7 cpv. 3 della legge del 18 giugno 2004
sulle pubblicazioni ufficiali (RS 170.512).
5861
Legge COVID-19
FF 2020
5862