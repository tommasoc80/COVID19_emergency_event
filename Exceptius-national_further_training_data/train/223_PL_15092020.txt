DZIENNIK

Dokument podpisany przez Marek Głuch Data: 2020.09.15 19:20:33 CEST
USTAW

RZECZYPOSPOLITEJ POLSKIEJ

Warszawa, dnia 15 września 2020 r. Poz. 1587

ROZPORZĄDZENIE RADY MINISTRÓW z dnia 15 września 2020 r.
w sprawie zakazów w ruchu lotniczym
Na podstawie art. 119 ust. 2 ustawy z dnia 3 lipca 2002 r. – Prawo lotnicze (Dz. U. z 2019 r. poz. 1580 i 1495 oraz z 2020 r. poz. 284 i 1378) zarządza się, co następuje:
§ 1. 1. Wprowadza się zakaz wykonywania, na lotniskach wpisanych do rejestru lotnisk cywilnych i lądowiskach wpisanych do ewidencji lądowisk, lądowania przewożących pasażerów cywilnych statków powietrznych wykonujących loty międzynarodowe z lotnisk położonych na terytorium: 1) Belize; 2) Bośni i Hercegowiny; 3) Czarnogóry; 4) Federacyjnej Republiki Brazylii; 5) Królestwa Bahrajnu; 6) Królestwa Hiszpanii; 7) Państwa Izrael; 8) Państwa Katar; 9) Państwa Kuwejt; 10) Państwa Libia; 11) Republiki Argentyńskiej; 12) Republiki Chile; 13) Republiki Francuskiej; 14) Republiki Gwatemali; 15) Republiki Hondurasu; 16) Republiki Iraku; 17) Republiki Kolumbii; 18) Republiki Kostaryki; 19) Republiki Libańskiej; 20) Republiki Malediwów; 21) Republiki Mołdawii;

Dziennik Ustaw

– 2 –

Poz. 1587

22) Republiki Namibii; 23) Republiki Panamy; 24) Republiki Paragwaju; 25) Republiki Peru; 26) Republiki Surinamu; 27) Republiki Zielonego Przylądka; 28) Stanów Zjednoczonych Ameryki; 29) Wielonarodowego Państwa Boliwia; 30) Wspólnoty Bahamów.
2. Zakazu, o którym mowa w ust. 1, nie stosuje się do statków powietrznych wykonujących loty międzynarodowe: 1) na zlecenie albo za zgodą Prezesa Rady Ministrów; 2) o których mowa w art. 76 ust. 1 ustawy z dnia 3 lipca 2002 r. – Prawo lotnicze; 3) realizowane na potrzeby Sił Zbrojnych Rzeczypospolitej Polskiej oraz wojsk obcych w rozumieniu ustawy z dnia
23 września 1999 r. o zasadach pobytu wojsk obcych na terytorium Rzeczypospolitej Polskiej oraz zasadach ich przemieszczania się przez to terytorium (Dz. U. z 2018 r. poz. 2110) realizujących zadania na terytorium Rzeczypospolitej Polskiej; 4) wyczarterowane przed dniem wejścia w życie rozporządzenia na zlecenie organizatora turystyki lub podmiotu działającego na jego zlecenie; 5) z lotnisk położonych na terytorium państw, które notyfikowały Rzeczypospolitej Polskiej wprowadzenie rozwiązań gwarantujących, że na pokład statku powietrznego będą przyjmowani wyłącznie pasażerowie, wobec których wykonano z wynikiem negatywnym test diagnostyczny w kierunku SARS-CoV-2. 3. Minister właściwy do spraw zagranicznych ogłasza w dzienniku urzędowym tego ministra, w drodze obwieszczenia, wykaz państw, które notyfikowały Rzeczypospolitej Polskiej wprowadzenie rozwiązań, o których mowa w ust. 2 pkt 5.
§ 2. Rozporządzenie traci moc z dniem 29 września 2020 r.
§ 3. Rozporządzenie wchodzi w życie z dniem 16 września 2020 r.

Prezes Rady Ministrów: M. Morawiecki

