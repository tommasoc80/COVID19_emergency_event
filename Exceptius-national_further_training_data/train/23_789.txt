



Lietuvos Respublikos Vyriausybė

nutarimas
DĖL LIETUVOS RESPUBLIKOS VYRIAUSYBĖS 2020 M. LIEPOS 8 D. NUTARIMO NR. 789 „DĖL EKONOMIKOS SKATINIMO IR KORONAVIRUSO (COVID-19) PLITIMO SUKELTŲ PASEKMIŲ MAŽINIMO PRIEMONIŲ PLANO LĖŠŲ PRIEMONĖS „TURGAVIETĖS MOKESČIO KOMPENSACIJA“ PASKIRSTYMO IR NAUDOJIMO TVARKOS APRAŠO PATVIRTINIMO“ PAKEITIMO

2020 m. rugpjūčio 26 d. Nr. 942
Vilnius

Lietuvos Respublikos Vyriausybė  n u t a r i a:
Pakeisti Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų priemonės „Turgavietės mokesčio kompensacija“ paskirstymo ir naudojimo tvarkos aprašą, patvirtintą Lietuvos Respublikos Vyriausybės 2020 m. liepos 8 d. nutarimu Nr. 789 „Dėl Ekonomikos skatinimo ir koronaviruso (COVID-19) plitimo sukeltų pasekmių mažinimo priemonių plano lėšų priemonės „Turgavietės mokesčio kompensacija“ paskirstymo ir naudojimo tvarkos aprašo patvirtinimo“:
1.	Pakeisti 3.5 papunktį ir jį išdėstyti taip:
„3.5. Turgavietės prekiautojas – ne maisto produktais turgavietėje prekiaujantis fizinis asmuo, vykdantis Ekonominės veiklos rūšių klasifikatoriuje (EVRK 2 red.), tvirtinamame Statistikos departamento prie Lietuvos Respublikos Vyriausybės generalinio direktoriaus įsakymu (toliau – EVRK 2 red.), nustatytą 47.82 ir (arba) 47.89 klasių ekonominę veiklą ir registravęs šios veiklos vykdymą teisės aktų nustatyta tvarka EVRK 2 red. nustatytoms 47.8 grupei arba 47.82 ir (arba) 47.89 klasėms; ne maisto produktais turgavietėje prekiaujantis fizinis asmuo, vykdantis Veiklų, kuriomis gali būti verčiamasi turint verslo liudijimą, rūšių sąrašo, patvirtinto Lietuvos Respublikos Vyriausybės 2002 m. lapkričio 19 d. nutarimu Nr. 1797 „Dėl Verslo liudijimų išdavimo gyventojams taisyklių ir Veiklų, kuriomis gali būti verčiamasi turint verslo liudijimą, rūšių sąrašo“ (toliau – Veiklų, kuriomis gali būti verčiamasi turint verslo liudijimą, rūšių sąrašas) 2.1, 2.2 papunkčiuose ir 60 punkte nurodytą veiklą; ne maisto produktais turgavietėje prekiaujantis fizinis asmuo, vykdantis veiklą pagal verslo liudijimą, kuriuo, remiantis Veiklų, kuriomis gali būti verčiamasi turint verslo liudijimą, rūšių sąrašu, suteikiama teisė prekiauti verslo liudijime nurodytomis savo gamybos prekėmis neįsigijus prekybos liudijimo.“
2.	Pakeisti 16.5 papunktį ir jį išdėstyti taip:
„16.5. ar turgavietės prekiautojas prekiauja ne maisto produktais turgavietėje ir vykdo EVRK 2 red. nustatytą 47.82 klasės ekonominę veiklą ir (arba) 47.89 klasės ekonominę veiklą ir yra registravęs šios veiklos vykdymą teisės aktų nustatyta tvarka EVRK 2 red. nustatytoms 47.8 grupei arba 47.82 ir (arba) 47.89 klasėms, ir (arba) vykdo Veiklų, kuriomis gali būti verčiamasi turint verslo liudijimą, rūšių sąrašo 2.1, 2.2 papunkčiuose ir 60 punkte nurodytą veiklą ir prekiauja ne maisto produktais turgavietėje, ir (arba) vykdo veiklą pagal verslo liudijimą, kuris, remiantis Veiklų, kuriomis gali būti verčiamasi turint verslo liudijimą, rūšių sąrašu, suteikia teisę prekiauti verslo liudijime nurodytomis savo gamybos prekėmis neįsigijus prekybos liudijimo, ir prekiauja ne maisto produktais turgavietėje;“.


Ministras Pirmininkas	Saulius Skvernelis



Ekonomikos ir inovacijų ministras	Rimantas Sinkevičius
