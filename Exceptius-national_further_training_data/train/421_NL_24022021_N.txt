Regeling van de Minister van Infrastructuur en Waterstaat, van 24 februari 2021, nr. IENW/BSK-2021/52028, tot wijziging van de Regeling vierde tijdelijk verbod burgerluchtverkeer luchtruim Nederland en BES in verband met het virus dat de ziekte COVID-19 veroorzaakt
De Minister van Infrastructuur en Waterstaat,

Handelende in overeenstemming met de Minister van Volksgezondheid, Welzijn en Sport,

Gelet op artikel 5.10, eerste lid, onderdeel a, van de Wet luchtvaart en artikel 24 van de Luchtvaartwet BES;

BESLUIT:

ARTIKEL I
De Regeling vierde tijdelijk verbod burgerluchtverkeer luchtruim Nederland en BES in verband met het virus dat de ziekte COVID-19 veroorzaakt, wordt als volgt gewijzigd:

In artikel 3, tweede lid, wordt ‘geldt tot 25 februari 2021, 00:01 uur plaatselijke tijd’ vervangen door ‘geldt tot 4 maart 2021, 00.01 uur plaatselijke tijd’.

ARTIKEL II
Deze regeling treedt in werking op 24 februari 2021 op het tijdstip waarop daarvan mededeling wordt gedaan door de verlener van luchtverkeersdiensten door middel van luchtvaartpublicaties zijnde Notice to Airmen.

Deze regeling zal met de toelichting in de Staatscourant worden geplaatst.

De Minister van Infrastructuur en Waterstaat,
C. van Nieuwenhuizen Wijbenga

TOELICHTING
Onderhavige regeling wijzigt de Regeling vierde tijdelijk verbod burgerluchtverkeer luchtruim Nederland en BES in verband met het virus dat de ziekte COVID-19 veroorzaakt (hierna: de regeling). De regeling is vastgesteld om de instroom in Europees Nederland, Bonaire, Sint Eustatius en Saba van mensen die mogelijk het virus bij zich dragen dat de ziekte COVID-19 veroorzaakt zoveel mogelijk te beperken.

De Minister van Volksgezondheid, Welzijn en Sport heeft verzocht de regeling houdende vliegverboden voor passagiersvluchten uit het Verenigd Koninkrijk, Zuid-Afrika en landen in Zuid-Amerika met de bestaande uitzonderingscategorieën, te verlengen tot 4 maart 00.01 uur. De vliegverboden maken onderdeel van een breed pakket van COVID-19 maatregelen. Een besluit over het eventueel aanpassen of verdere verlenging van de vliegverboden wordt in de brede interdepartementale besluitvorming op 2 maart 2021 betrokken.

Onderhavige regeling is op grond van artikel 5.10, vierde lid, Wet luchtvaart via een Notice to Airmen (NOTAM) bekendgemaakt en wordt in de Staatscourant gepubliceerd.

De Minister van Infrastructuur en Waterstaat,
C. van Nieuwenhuizen Wijbenga

