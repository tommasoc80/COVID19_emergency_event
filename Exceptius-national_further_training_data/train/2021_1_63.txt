

Κ.Δ.Π. 63/2021












ΕΠΙΣΗΜΗ ΕΦΗΜΕΡΙΔΑ
ΤΗΣ ΚΥΠΡΙΑΚΗΣ ΔΗΜΟΚΡΑΤΙΑΣ
ΠΑΡΑΡΤΗΜΑ ΤΡΙΤΟ
ΜΕΡΟΣ Ι
ΚΑΝΟΝΙΣΤΙΚΕΣ ΔΙΟΙΚΗΤΙΚΕΣ ΠΡΑΞΕΙΣ
Αριθμός 5460
Αριθμός 5460
Τρίτη, 9 Φεβρουαρίου 2021
Τρίτη, 9 Φεβρουαρίου 2021
457
457
Αριθμός 63
ΟΙ ΠΕΡΙ ΤΩΝ ΕΚΤΑΚΤΩΝ ΜΕΤΡΩΝ ΠΟΥ ΛΑΜΒΑΝΟΝΤΑΙ ΑΠΟ ΤΟ ΥΠΟΥΡΓΕΙΟ ΕΡΓΑΣΙΑΣ, ΠΡΟΝΟΙΑΣ ΚΑΙ ΚΟΙΝΩΝΙΚΩΝ ΑΣΦΑΛΙΣΕΩΝ ΓΙΑ ΤΗΝ ΑΝΤΙΜΕΤΩΠΙΣΗ ΤΗΣ ΠΑΝΔΗΜΙΑΣ ΤΟΥ ΙΟΥ ΟΘΫΌ 19 ΝΟΜΟΙ ΤΟΥ 2020
Απόφαση δυνάμει των άρθρων 3, 4, 7, 8, 9, 10, 11 και 12
Η Υπουργός Εργασίας, Πρόνοιας και Κοινωνικών Ασφαλίσεων, ασκώντας τις εξουσίες που της παρέχονται από τα άρθρα 3, 4, 7, 8, 9, 10, 11 και 12 των περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού CΘVID 19 Νόμων του 2020 με την παρούσα Απόφαση εκδίδει τους ακόλουθους Κανονισμούς:
	•	Η παρούσα Απόφαση θα αναφέρεται ως η περί Παράτασης της Προθεσμίας Καταβολής Εισφορών Αυτοτελώς Εργαζομένων στο Ταμείο Κοινωνικών Ασφαλίσεων Απόφαση (Αρ. 88) του 2021.
	•	Στο πλαίσιο των περί των Έκτακτων Μέτρων που Λαμβάνονται από το Υπουργείο Εργασίας, Πρόνοιας και Κοινωνικών Ασφαλίσεων για την Αντιμετώπιση της Πανδημίας του ιού CΘVID 19 Νόμων του 2020 αποφασίΖονται τα ακόλουθα:
(ί) Οι εισφορές στο Ταμείο Κοινωνικών Ασφαλίσεων που καταβάλλονται δυνάμει των περί Κοινωνικών Ασφαλίσεων Νόμων και των περί του Γενικού Συστήματος Υγείας Νόμων που αφορούν εισφορές επί των ασφαλιστέων αποδοχών των αυτοτελώς εργαζομένων για το τέταρτο τρίμηνο 2020 και είναι καταβλητέες στο Ταμείο Κοινωνικών Ασφαλίσεων μέχρι και τις 10 Φεβρουαρίου 2021 με βάση τις διατάξεις των πιο πάνω Νόμων, δύνανται να καταβάλλονται μέχρι και την 1η Μαρτίου 2021 και η προθεσμία για καταβολή τους επεκτείνεται μέχρι την ημερομηνία αυτή.
(ίί) Οι εισφορές στο Ταμείο Κοινωνικών Ασφαλίσεων που ορίζονται στην παράγραφο (ί) ανωτέρω δεν καθίστανται ληξιπρόθεσμες μέχρι και την 1η Μαρτίου 2021 και κανένα πρόσθετο τέλος ή επιβάρυνση που επιβάλλεται δυνάμει των περί Κοινωνικών Ασφαλίσεων Νόμων και των περί του Γενικού Συστήματος Υγείας Νόμων δεν επιβάλλεται σε πρόσωπα που καταβάλλουν τις εισφορές αυτές στο Ταμείο Κοινωνικών Ασφαλίσεων μέχρι και την 1η Μαρτίου 2021.
458
(ίίί) Σε περίπτωση που οι εισφορές που αναφέρονται στην παράγραφο (ίί) ανωτέρω δεν καταβληθούν μέχρι και την 1η Μαρτίου 2021, τότε καθίστανται ληξιπρόθεσμες και οι διατάξεις των οικείων Νόμων που προβλέπουν για την επιβολή πρόσθετου τέλους για ληξιπρόθεσμες εισφορές εφαρμόζονται από τη 2α Μαρτίου 2021.
	•	Η παρούσα Απόφαση τίθεται σε ισχύ με τη δημοσίευσή της στην Επίσημη Εφημερίδα της Δημοκρατίας.
Έγινε την 9η Φεβρουαρίου 2021.
ΓΕΩΡΓΙΑ ΑΙΜΙΛΙΑΝΙΔΟΥ,
Υπουργός Εργασίας, Πρόνοιας και Κοινωνικών Ασφαλίσεων.
Τυπώθηκε στο Τυπογραφείο της Κυπριακής Δημοκρατίας
1445 Λευκωσία, Τηλ.: 22405824, Φαξ: 223θ3ΐ75 - www.mof.gov.cy/gpo
Αντίτυπα της Επίσημης Εφημερίδας πωλούνται προς €2,00 το καθένα.
