

LIETUVOS RESPUBLIKOS ŽEMĖS ŪKIO MINISTRAS

ĮSAKYMAS
DĖL ŽEMĖS ŪKIO MINISTRO 2020 M. BIRŽELIO 26 D. ĮSAKYMO nR. 3d-485 „DĖL palūkanų, sumokėtų už paskolas ir lizingo paslaugas be garantijos, kompensavimo COVID-19 LIGOS protrūkio laikotarpiu taisyklių PATVIRTINIMO“ PAKEITIMO 

2020 m. rugsėjo 11 d. Nr. 3D-650
Vilnius


P a k e i č i u Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisykles, patvirtintas Lietuvos Respublikos žemės ūkio ministro 2020 m. birželio 26 d. įsakymu Nr. 3D-485 „Dėl Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisyklių patvirtinimo“: 
1. Pakeičiu 1 punktą ir jį išdėstau taip:
„1. Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisyklės (toliau – Taisyklės) reglamentuoja valstybės pagalbos, kompensuojant dalį palūkanų, sumokėtų ūkio subjekto už paskolas (įskaitant kredito linijas) ir (ar) finansinės nuomos (lizingo) paslaugas investicijoms ir apyvartinėms lėšoms finansuoti, dėl kurių nėra suteikta UAB Žemės ūkio paskolų garantijų fondo (toliau – Bendrovė) garantija, išskyrus paskolas be garantijos turtui įsigyti, jei jos suteiktos vadovaujantis Lietuvos Respublikos žemės ūkio ministro 2019 m. balandžio 2 d. įsakymu Nr. 3D-193 „Dėl Paskolų žemės ūkio technikai ir įrangai įsigyti, finansuojamų iš grąžintų ir grąžintinų lėšų, teikimo taisyklių ir Paskolų, finansuojamų iš įgyvendinant Lietuvos kaimo plėtros 2007–2013 metų programos finansines priemones grąžintų lėšų, teikimo pirmine gamyba užsiimantiems ūkio subjektams taisyklių patvirtinimo“ (toliau – įsakymas Nr. 3D-193) (toliau – pagalba), teikimą iš Lietuvos Respublikos valstybės vardu pasiskolintų lėšų.“
2. Pakeičiu 15 punktą ir jį išdėstau taip:
„15. Pagalba pagal Taisykles taip pat gali būti sumuojama su parama iš Europos Sąjungos lėšų ir (ar) kitų šaltinių, jei nebus viršytas paramos teikimą reglamentuojančiuose teisės aktuose nustatytas didžiausias paramos intensyvumas arba paramos suma toms pačioms tinkamoms išlaidoms. Pagalba pagal Priemonę gali būti teikiama ūkio subjektų projektams, kuriems suteikta parama iš Europos Sąjungos lėšų ir (ar) kitų šaltinių siekia maksimalias leistinas ribas tuo atveju, jei projektai jau yra įgyvendinti ir ūkio subjektai projekto priežiūros laikotarpiu patiria sunkumų dėl COVID-19.“
3. Pripažįstu netekusiais galios 18.8, 18.9 ir 18.10 papunkčius.
4. Papildau 181 punktu:
„181. Pažymas apie sumokėtas palūkanas pareiškėjas teikia savivaldybei laikydamasis šių reikalavimų:
181.1. finansų įstaigos pažyma apie sumokėtas palūkanas už paskolas turtui įsigyti ir (ar) darbo užmokesčiui mokėti (3 priedas) teikiama su paraiška arba vėliau pareiškėjo pasirinktu dažnumu, bet ne rečiau kaip vieną kartą per metus iki lapkričio 15 d.;
181.2. finansinės nuomos (lizingo) bendrovės pažyma apie sumokėtas palūkanas už finansinės nuomos (lizingo) paslaugas turtui įsigyti (4 priedas) teikiama su paraiška arba vėliau pareiškėjo pasirinktu dažnumu, bet ne rečiau kaip vieną kartą per metus iki lapkričio 15 d.;
181.3. finansų įstaigos pažyma apie sumokėtas palūkanas už suteiktas kredito linijas trumpalaikiam ir (ar) biologiniam turtui įsigyti ir (ar) darbo užmokesčiui mokėti (5 priedas) pateikiama vieną kartą su paraiška arba vėliau, bet ne vėliau kaip iki 2021 m. lapkričio 15 d.“
5. Pakeičiu 19 punktą ir jį išdėstau taip:
„19. Tuo atveju, jei ūkio subjektas Taisyklių 181 punkte nurodytą pažymą apie sumokėtas palūkanas  pateikia savivaldybei kartu su paraiška vieną kartą už visą palūkanų kompensavimo laikotarpį, pagalbos suma apskaičiuojama pagal faktiškai sumokėtas palūkanas pagal paskolos ir (ar) finansinės nuomos (lizingo) sutartį, atsižvelgiant į Taisyklių 9.1.3, 9.2.2 ir 9.3.2 papunkčiuose nurodytą didžiausią palūkanų normą. Tuo atveju, jei tinkamam turtui įsigyti ir (ar) darbo užmokesčiui mokėti panaudojama tik paskolos ir (ar) finansinės nuomos (lizingo) sutartyje nurodytos kainos dalis, apskaičiuota pagalbos suma mažinama proporcingai nepanaudotai paskolos ir (ar) finansinės nuomos (lizingo) sutartyje nurodytos kainos, skirtos tinkamam turtui įsigyti ir (ar) darbo užmokesčiui mokėti, daliai.“
6. Pakeičiu 20 punktą ir jį išdėstau taip:
„20. Tuo atveju, kai pagalba pagalbos gavėjui išmokama dalimis, faktiškai išmokėta pagalbos suma negali viršyti priimant sprendimą dėl pagalbos suteikimo šiame punkte nustatyta tvarka apskaičiuotos pagalbos sumos visam palūkanų kompensavimo laikotarpiui. Pagalbos suma visam palūkanų kompensavimo laikotarpiui apskaičiuojama nuo palūkanų sumos, kuri apskaičiuojama atsižvelgiant į paskolos sutartyje nurodytą paskolos sumą arba negrąžintą paskolos sumą (tuo atveju, kai 2020 m. birželio 1 d. dalis paskolos jau yra grąžinta), visą paskolos grąžinimo terminą arba likusį paskolos grąžinimo terminą (tuo atveju, kai 2020 m. birželio 1 d. dalis paskolos jau yra grąžinta ir yra likęs trumpesnis grąžinimo terminas), metinę palūkanų normą (neviršijant Taisyklių 9.1.3, 9.2.2 ir 9.3.2 papunkčiuose nurodytos didžiausios palūkanų normos) ir palūkanų kompensavimo laikotarpį, darant prielaidą, kad paskola bus grąžinama vienodomis dalimis visą paskolos grąžinimo laikotarpį. Apskaičiuota pagalbos suma visam palūkanų kompensavimo laikotarpiui nėra diskontuojama.“ 
7. Pakeičiu 22 punktą ir jį išdėstau taip::
„22. Savivaldybė, gavusi 18 punkte nurodytus dokumentus ir 181 punkte nurodytas pažymas apie sumokėtas palūkanas (jei teikiamos kartu su paraiška):
22.1. per 20 darbo dienų nuo dokumentų gavimo, bet ne vėliau kaip iki 2020 m. gruodžio 31 d.:  
22.1.1. patikrina, ar pareiškėjai yra įregistravę jiems priklausančią žemės ūkio valdą Lietuvos Respublikos žemės ūkio ir kaimo verslo registre ir (ar) kooperatinių bendrovių (kooperatyvų) pripažinimo žemės ūkio kooperatine bendrove (kooperatyvu) faktą (jei šie reikalavimai pareiškėjams yra taikomi);
22.1.2. patikrina, ar paskola investicijoms finansuoti nėra suteikta pagal įsakymą Nr. 3D-193, t. y. ar paskolos sutartyje nėra nurodyta, kad paskola suteikta pagal įsakymą Nr. 3D-193; 
22.1.3. pagal pareiškėjo pateiktus buhalterinės apskaitos dokumentus patikrina, ar pareiškėjas atitinka Taisyklių 6.2 papunktyje nurodytą reikalavimą;
22.1.4. pagal ūkio subjektų pateiktus dokumentus ir pagal valstybės registruose ar kitose valstybės informacinėse sistemose esančią informaciją patikrina, ar pareiškėjas atitinka kitas Taisyklių II ir III skyriuose nustatytas pagalbos teikimo sąlygas;
22.1.5. Taisyklėse nustatyta tvarka apskaičiuoja pagalbos sumą visam palūkanų kompensavimo laikotarpiui arba mokėtiną pagalbos sumą (tuo atveju, kai pareiškėjas pažymą apie sumokėtas palūkanas pateikia savivaldybei kartu su paraiška vieną kartą už visą palūkanų kompensavimo laikotarpį) ir Suteiktos valstybės pagalbos ir nereikšmingos (de minimis) pagalbos registre (toliau – Registras), patikrina, ar pareiškėjui suteikus pagalbą pagal Taisykles, nebus viršytos Taisyklių 11, 12, 14 ir 15 punktuose nurodytos ribos, ir rezervuoja pareiškėjui numatomą suteikti pagalbą;
22.2. jei priimamas sprendimas skirti pagalbą: 
22.2.1. per 5 darbo dienas nuo sprendimo priėmimo dienos raštu ir el. paštu, jei asmuo paraiškoje sutiko, kad informacija jam būtų teikiama tokiu būdu, informuoja pagalbos gavėją apie jam skiriamos pagalbos sumą, apskaičiuotą visam palūkanų kompensavimo laikotarpiui, nurodydama, kad pagalbos gavėjui faktiškai išmokėta dalies palūkanų kompensacijos suma negali viršyti šio dydžio, arba mokėtiną pagalbos sumą (tuo atveju, kai pareiškėjas pažymą apie sumokėtas palūkanas pateikia savivaldybei kartu su paraiška vieną kartą už visą palūkanų kompensavimo laikotarpį);
22.2.2. vadovaudamasi Suteiktos valstybės pagalbos ir nereikšmingos (de minimis) pagalbos registro nuostatais, patvirtintais Lietuvos Respublikos Vyriausybės 2005 m. sausio 19 d. nutarimu Nr. 35 „Dėl Suteiktos valstybės pagalbos ir nereikšmingos (de minimis) pagalbos registro nuostatų patvirtinimo“ (toliau – Registro nuostatai), ir Suteiktos valstybės pagalbos ir nereikšmingos (de minimis) pagalbos duomenų tvarkymo taisyklėmis, patvirtintomis Lietuvos Respublikos konkurencijos tarybos 2015 m. lapkričio 13 d. nutarimu Nr. 1S-120/2015 „Dėl Suteiktos valstybės pagalbos ir nereikšmingos (de minimis) pagalbos duomenų tvarkymo taisyklių patvirtinimo“, per Registro nuostatuose nustatytą terminą pateikia Registrui duomenis apie Taisyklių 20 punkte nustatyta tvarka apskaičiuotą pagalbos gavėjui pagalbos sumą visam palūkanų kompensavimo laikotarpiui arba mokėtiną pagalbos sumą (tuo atveju, kai pareiškėjas pažymą apie sumokėtas palūkanas pateikia savivaldybei kartu su paraiška vieną kartą už visą palūkanų kompensavimo laikotarpį). Registrui pateikti duomenys apie suteiktą pagalbą tikslinami Registro nuostatuose nustatyta tvarka ir terminais; 
22.2.3. vadovaudamasi Komunikato nuostatomis kas ketvirtį ne vėliau kaip per 20 darbo dienų ketvirčiui pasibaigus pateikia Žemės ūkio ministerijai reglamento (ES) Nr. 651/2014 III priede ir reglamento (ES) Nr. 702/2014 III priede nurodytą informaciją apie tuos pagalbos skyrimo per praėjusį ketvirtį atvejus, kai pagalbos gavėjui skirta pagalba viršijo 10 000 Eur;
22.3. jei priimamas sprendimas pagalbos neskirti, per 5 darbo dienas nuo sprendimo priėmimo dienos raštu išsiunčia šį sprendimą, kuriame nurodo pagalbos neskyrimo priežastis ir tokio sprendimo apskundimo tvarką, pareiškėjui. Sprendimas dėl pagalbos neskyrimo turi atitikti Lietuvos Respublikos viešojo administravimo įstatymo reikalavimus.“
8. Papildau 221 punktu:
„221. Pagalbos gavėjui pateikus 181 punkte nurodytą pažymą apie sumokėtas palūkanas, Savivaldybė, atsižvelgdama į Taisyklių IV skyriaus nuostatas,  apskaičiuoja palūkanų kompensacijos dydį ir kiekvienam mėnesiui pasibaigus iki kito mėnesio 10 d. į Žemės ūkio ministerijos informacinę sistemą suveda Taisyklių 6 priede nurodytus duomenis apie lėšų poreikį sumokėtoms palūkanoms už paskolas ir lizingo paslaugas turtui įsigyti ir (ar) darbo užmokesčiui mokėti kompensuoti. Tuo atveju, jei tinkamam turtui įsigyti ir (ar) darbo užmokesčiui mokėti panaudojama tik paskolos dalis arba mokama tik finansinės nuomos (lizingo) sutartyje nurodytos kainos dalis, palūkanų kompensacijos dydis skaičiuojamas tik nuo palūkanų, sumokėtų už paskolos dalį arba finansinės nuomos (lizingo) sutartyje nurodytos kainos dalį, panaudotą tinkamam turtui įsigyti ir (ar) darbo užmokesčiui mokėti, sumos.“ 
9. Pakeičiu 2 priedo VI skyrių ir jį išdėstau taip:
„VI. KITA INFORMACIJA: 

1.
Ar patvirtinate, kad 2019 m. gruodžio 31 d. nebuvote laikomas sunkumų patiriančia įmone, kaip apibrėžta reglamento (ES) Nr. 651/2014 2 straipsnio 18 dalyje*?
Taip      Ne
2.
Ar 2020 m. birželio 1 d. dalis paskolos jau buvo grąžinta?
Taip      Ne
2.1.
Negrąžinta paskolos suma 2020 m. birželio 1 d. (pildoma tuo atveju, jei 2020 m. birželio 1 d. dalis paskolos jau buvo grąžinta)

___________ Eur
2.2.
Likęs paskolos grąžinimo laikotarpis 2020 m. birželio 1 d. (pildoma tuo atveju, jei 2020 m. birželio 1 d. dalis paskolos jau buvo grąžinta ir yra likęs trumpesnis paskolos grąžinimo terminas)

_________ metai
* įmone vadinamas bet kuris ekonominę veiklą vykdantis subjektas, kad ir koks jo teisinis statusas. 
Sunkumų patirianti įmonė – įmonė, kuri susiduria su bent viena iš šių aplinkybių:
a) ribotos turtinės atsakomybės bendrovė, t. y. akcinė bendrovė ar uždaroji akcinė bendrovė (kuri nėra MVĮ, veikianti trumpiau nei trejus metus), kurios daugiau nei pusė pasirašytojo akcinio kapitalo buvo prarasta dėl sukauptų nuostolių. Taip yra tuomet, kai sukauptus nuostolius atėmus iš rezervų (ir visų kitų elementų, kurie paprastai laikomi bendrovės nuosavų lėšų dalimi) gaunama bendra neigiama suma, viršijanti pusę pasirašytojo akcinio kapitalo;
b) bendrovė, kurioje bent keli nariai turi neribotą turtinę atsakomybę už bendrovės (kuri nėra MVĮ, veikianti trumpiau nei trejus metus) skolą, kurios daugiau nei pusė jos kapitalo, kaip parodyta bendrovės apskaitoje, buvo prarasta dėl sukauptų nuostolių;
c) jeigu įmonei taikoma kolektyvinė nemokumo procedūra arba ji atitinka nacionalinės teisės kriterijus, kad jos kreditorių prašymu jai būtų pradėta kolektyvinė nemokumo procedūra;
d) jeigu įmonė gavo sanavimo pagalbą ir dar negrąžino skolos ar baigėsi jos garantijos galiojimas, arba gavo restruktūrizavimo pagalbą ir vis dar laikosi restruktūrizavimo plano;
e) įmonė, kuri nėra MVĮ, jeigu per paskutinius dvejus metus: i) įmonės balansinis skolos ir nuosavo kapitalo santykis viršija 7,5 ir ii) įmonės EBITDA (pajamų neatskaičius palūkanų, mokesčių, nusidėvėjimo ir amortizacijos) palūkanų padengimo santykis yra mažesnis negu 1,0.“

10. Pakeičiu 3 priedą ir jį išdėstau nauja redakcija (pridedama).
11. Pakeičiu 4 priedą ir jį išdėstau nauja redakcija (pridedama).


Žemės ūkio ministras	Andrius Palionis



SUDERINTA	SUDERINTA
Lietuvos Respublikos konkurencijos tarybos 	Lietuvos savivaldybių asociacijos 
2020-09-01 raštu Nr. (9.8-35) 6V-1209	2020-08-31 raštu Nr. (4)-SD-591

Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisyklių
3 priedas


(Pažymos apie sumokėtas palūkanas už paskolas turtui įsigyti ir (ar) darbo užmokesčiui mokėti forma)

__________________________________________________________________________
(finansų įstaigos pavadinimas)

PAŽYMA
APIE SUMOKĖTAS PALŪKANAS UŽ PASKOLAS TURTUI ĮSIGYTI IR (AR) DARBO UŽMOKESČIUI MOKĖTI

______________ Nr. ______
(data)
________________________
(sudarymo vieta)

___________________________________________________________________________
(vardas ir pavardė, asmens kodas, adresas arba 
___________________________________________________________________________
___________________________________________________________________________
juridinio asmens pavadinimas, kodas, buveinė, įregistravimo data)


Paskolos suma, Eur
Paskolos suteikimo data ir numeris, tikslas
Paskolos grąžinimo terminas
Palūkanų norma, proc.
Palūkanų 
mokėjimo laikotarpis 
nuo _______________ 
iki _______________
Sumokėta palūkanų*, Eur
1
2
3
4
5
6


















* neįskaičiuojant palūkanų bei delspinigių už pradelsto termino paskolas.



(Pareigų pavadinimas)                                   (Parašas)	                                (Vardas ir pavardė)





(Rengėjo nuoroda) 

Palūkanų, sumokėtų už paskolas ir lizingo paslaugas be garantijos, kompensavimo COVID-19 ligos protrūkio laikotarpiu taisyklių
4 priedas


(Pažymos apie sumokėtas palūkanas už finansinės nuomos (lizingo) paslaugas turtui įsigyti forma)

__________________________________________________________________________
(finansinės nuomos (lizingo) bendrovės pavadinimas)

PAŽYMA
APIE SUMOKĖTAS PALŪKANAS UŽ FINANSINĖS NUOMOS (LIZINGO) PASLAUGAS TURTUI ĮSIGYTI 

______________ Nr. ______
(data)
________________________
(sudarymo vieta)

___________________________________________________________________________
(vardas ir pavardė, asmens kodas, adresas arba 
___________________________________________________________________________
___________________________________________________________________________
juridinio asmens pavadinimas, kodas, buveinė, įregistravimo data)


Lizingo sutartyje nustatyta turto kaina Eur
Lizingo sutarties data ir numeris, tikslas
Lizingu įsigyjamo turto kainos sumokėjimo terminas
Palūkanų norma, proc.
Palūkanų
mokėjimo laikotarpis 
nuo _______________
iki _______________
Sumokėta palūkanų*, Eur
1
2
3
4
5
6


















* neįskaičiuojant palūkanų bei delspinigių už pradelsto termino paskolas.



(Pareigų pavadinimas)                                   (Parašas)	                                 (Vardas ir pavardė)






(Rengėjo nuoroda) 
