Ordinanza
sulle misure nella giustizia e nel diritto procedurale
in relazione al coronavirus
(Ordinanza COVID-19 sulla giustizia e sul diritto procedurale)
del 16 aprile 2020 (Stato 20 aprile 2020)
Il Consiglio federale svizzero,
visto l'articolo 185 capoverso 3 della Costituzione federale1,
ordina:
Sezione 1: Misure preventive per udienze ed esami testimoniali
Art. 1
Nell'ambito degli atti procedurali con partecipazione di parti, testimoni o terzi, quali
udienze ed esami testimoniali, i giudici e le autorità adottano le misure concernenti
l'igiene e il distanziamento sociale necessarie secondo le raccomandazioni
dell'Ufficio federale della sanità pubblica.
Sezione 2: Procedimento civile
Art. 2	Ricorso a videoconferenze
1	In deroga all'articolo 54 del Codice di procedura civile (CPC)2, le udienze possono
svolgersi mediante videoconferenza, se le parti vi acconsentono o in presenza di
motivi gravi, in particolare in caso d'urgenza.
2	In deroga agli articoli 171, 174, 176 e 187 CPC, gli esami testimoniali e la presen-
tazione delle perizie da parte di periti possono svolgersi mediante videoconferenza.
3	In deroga all'articolo 54 CPC, il pubblico può essere escluso dalle videoconferen-
ze, ad eccezione dei giornalisti accreditati. L'accesso è accordato su domanda alle
persone che ne hanno diritto.
Art. 3	Ricorso a videoconferenze o teleconferenze nelle procedure di diritto
matrimoniale
In deroga agli articoli 273, 287, 297 e 298 CPC3, nelle procedure di diritto matrimo-
niale le audizioni possono essere svolte mediante videoconferenza o teleconferenza,
RU 2020 1229
1 RS 101
2 RS 272
3 RS 272
1
272.81
Procedura civile
se le parti vi acconsentono e se nessun motivo grave vi si oppone. In caso di urgenza
si può eccezionalmente rinunciare al consenso delle parti.
Art. 4	Principi per l'impiego di videoconferenze e teleconferenze
In caso d'impiego di videoconferenze e teleconferenze occorre assicurarsi che:
a.	il suono e, se del caso, l'immagine siano trasmessi contemporaneamente a
tutti i partecipanti;
b.	nel caso di esami testimoniali secondo l'articolo 2 capoverso 2 e audizioni
secondo l'articolo 3, il suono e, se del caso, l'immagine siano registrati e tale
registrazione sia acquisita agli atti; e
c.	la protezione e la sicurezza dei dati siano garantite.
Art. 5 Rinuncia al dibattimento
In deroga agli articoli 228, 232, 233, 245 e 273 CPC4, il giudice può rinunciare al
dibattimento e svolgere la procedura per scritto, se il dibattimento non è possibile o
ragionevolmente esigibile neppure mediante videoconferenza o teleconferenza e se
vi è urgenza, a condizione che nessun motivo grave vi si opponga.
Art. 6	Misure speciali nelle procedure di protezione dei minori e degli
adulti
In deroga agli articoli 314a capoverso 1, 447 e 450e del Codice civile5, le audizioni
possono essere effettuate da un singolo membro o da una delegazione dell'autorità
di protezione dei minori o degli adulti o dell'autorità giudiziaria di reclamo e me-
diante videoconferenza o teleconferenza secondo l'articolo 4. Un eventuale dibatti-
mento può pure essere effettuato mediante videoconferenza o teleconferenza.
Sezione 3: Procedura esecutiva
Art. 7 Notificazione senza ricevuta
1	In deroga agli articoli 34, 64 capoverso 2 e 72 capoverso 2 della legge federale
dell'11 aprile 18896 sulla esecuzione e sul fallimento (LEF), gli avvisi e le decisioni
delle autorità d'esecuzione e dei fallimenti nonché gli atti esecutivi possono essere
notificati con avviso di ricevimento senza ricevuta se:
a. un primo tentativo di notificazione per via ordinaria è fallito o se nel caso
specifico la notificazione per via ordinaria è a priori impossibile o priva di
probabilità di successo in ragione di circostanze particolari; e
4 RS 272
5 RS 210
6 RS 281.1
2
Ordinanza COVID-19 sulla giustizia e sul diritto procedurale
272.81
b. il destinatario è stato informato in merito alla notificazione mediante una
comunicazione telefonica al più tardi il giorno precedente la notificazione
oppure si può supporre che ne sia stato informato per scritto o elettronica-
mente al più tardi il giorno precedente.
2	L'avviso di ricevimento di cui al capoverso 1 sostituisce l'attestazione di cui
all'articolo 72 capoverso 2 LEF.
Art. 8 Restituzione
In deroga all'articolo 33 capoverso 4 LEF7, la decisione relativa alla restituzione di
un termine non osservato spetta all'ufficio d'esecuzione o all'ufficio dei fallimenti
competente, se il termine decorre con una notificazione ai sensi dell'articolo 7.
Art. 9 Realizzazione tramite piattaforme d'incanto in linea
1	In deroga agli articoli 125-129 e 257-259 LEF8, i beni mobili possono essere
realizzati, oltre che mediante pubblico incanto e la vendita a trattative private, anche
mediante incanto tramite una piattaforma in linea accessibile al pubblico.
2	Le modalità dell'incanto tramite una piattaforma in linea sono determinate
dall'ufficiale esecutore con il maggior riguardo possibile agli interessi delle parti.
L'ufficiale esecutore informa precedentemente il debitore, il creditore e i terzi inte-
ressati in merito all'incanto tramite piattaforma in linea.
3	Gli articoli 127, 128 e 129 capoverso 2 LEF si applicano per analogia.
Sezione 4: Entrata in vigore e durata di validità
Art. 10
1	La presente ordinanza entra in vigore il 20 aprile 2020 alle ore 00.00.
2	Si applica fino al 30 settembre 2020.
7 RS 281.1
8 RS 281.1
3
272.81
Procedura civile
4