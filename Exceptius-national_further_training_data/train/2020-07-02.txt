BEK nr 1126 af 02/07/2020
Bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19

§ 1

I bekendtgørelse nr. 795 af 8. juni 2020 om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19, som ændret ved bekendtgørelse nr. 865 af 13. juni 2020, foretages følgende ændringer:

1. I § 1, stk. 1, ændres »50« til: »100«.

2. I § 1, stk. 1, indsættes efter »til stede«: »på samme sted«.

3. I § 1, stk. 1, indsættes efter »stk. 2«: »og 3«.

4. I § 1 indsættes som stk. 3:

»Stk. 3. Er den, der råder over et lokale eller en lokalitet, hvor et arrangement, en begivenhed, en aktivitet eller lignende afholdes, en juridisk person eller erhvervsdrivende i øvrigt, kan der uanset stk. 1 være op til 200 personer til stede på samme sted samtidig, jf. dog § 3 og kapitel 4. Det samme gælder, hvis den, der er ansvarlig for et arrangement, en begivenhed, en aktivitet eller lignende, er en juridisk person eller erhvervsdrivende i øvrigt.«

5. I § 2, stk. 1, ændres »50« til: »100«.

6. I § 3 og § 4, stk. 1 og 2, indsættes efter »stk. 1«: »og 3«.

7. I § 13 ændres »bekendtgørelse om lukning og gradvis, kontrolleret genåbning af dagtilbud, skoler, institutioner m.v. i forbindelse med håndtering af Coronavirussygdom 2019 (COVID-19)« til: »bekendtgørelse om genåbning af dagtilbud, skoler, institutioner m.v. i forbindelse med håndtering af Coronavirussygdom (covid-19)«.

8. I § 15, stk. 1, nr. 1, indsættes efter »§ 1, stk. 1«: »og 3«.

9. I § 16, stk. 2, ændres »8. juli 2020« til: »1. september 2020«.

§ 2

Stk. 1. Bekendtgørelsen træder i kraft den 5. juli 2020, jf. dog stk. 2-4.

Stk. 2. § 1, nr. 2 og 5, træder i kraft den 8. juli 2020.

Stk. 3. § 1, nr. 7, træder i kraft den 1. august 2020.

Stk. 4. § 1, nr. 3, 4, 6 og 8, træder i kraft den 8. august 2020.

Sundheds- og Ældreministeriet, den 2. juli 2020

Magnus Heunicke

