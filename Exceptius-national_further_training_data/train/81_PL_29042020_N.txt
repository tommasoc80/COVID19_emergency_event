Dokument podpisany przez Marek Głuch Data: 2020.04.29 23:36:08 CEST
DZIENNIK USTAW
RZECZYPOSPOLITEJ POLSKIEJ
Warszawa, dnia 29 kwietnia 2020 r. Poz. 779
ROZPORZĄDZENIE M I N I S TR A R O D ZI N Y , P R A C Y I P O LI TY K I S P O ŁE C ZN EJ 1)
z dnia 29 kwietnia 2020 r. zmieniające rozporządzenie w sprawie czasowego ograniczenia funkcjonowania form opieki nad dziećmi w wieku
do lat 3 w związku z zapobieganiem, przeciwdziałaniem i zwalczaniem COVID-19 Na podstawie art. 6a ustawy z dnia 4 lutego 2011 r. o opiece nad dziećmi w wieku do lat 3 (Dz. U. z 2020 r. poz. 326 i 568) zarządza się, co następuje: § 1. W rozporządzeniu Ministra Rodziny, Pracy i Polityki Społecznej z dnia 10 kwietnia 2020 r. w sprawie czasowego ograniczenia funkcjonowania form opieki nad dziećmi w wieku do lat 3 w związku z zapobieganiem, przeciwdziałaniem i zwalczaniem COVID-19 (Dz. U. poz. 652 i 747) wprowadza się następujące zmiany: 1) w § 1 w ust. 1 wyrazy „do dnia 3 maja 2020 r.” zastępuje się wyrazami „do dnia 5 maja 2020 r.”; 2) po § 2 dodaje się § 2a w brzmieniu:
„§ 2a. Od dnia 6 maja 2020 r. podmiot prowadzący żłobek lub klub dziecięcy oraz podmiot zatrudniający dziennego opiekuna, mogą czasowo ograniczyć funkcjonowanie tych form opieki nad dziećmi w wieku do lat 3, mając na uwadze wytyczne Głównego Inspektora Sanitarnego oraz ministra właściwego do spraw rodziny udostępnione na stronie Biuletynu Informacji Publicznej ministra właściwego do spraw rodziny.”. § 2. Rozporządzenie wchodzi w życie z dniem ogłoszenia.
Minister Rodziny, Pracy i Polityki Społecznej: M. Maląg
1) Minister Rodziny, Pracy i Polityki Społecznej kieruje działem administracji rządowej – rodzina, na podstawie § 1 ust. 2 pkt 3 rozporządzenia Prezesa Rady Ministrów z dnia 18 listopada 2019 r. w sprawie szczegółowego zakresu działania Ministra Rodziny, Pracy i Polityki Społecznej (Dz. U. poz. 2267).

