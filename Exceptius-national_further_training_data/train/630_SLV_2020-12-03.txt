Odlocba o neveljavnosti sklepov vlade in sklepa ministrice za izobraževanje
2020-12-03
Številka:     U-I-445/20-13

Datum:  3. 12. 2020

DELNA ODLOCBA
in
SKLEP

Ustavno sodišce je v postopku za preizkus
pobude in v postopku za oceno ustavnosti in zakonitosti, zacetem na pobudo
mladoletnega A. B., C., ki ga zastopa zakoniti zastopnik C. D., C., in mladoletnega
E. F., C., ki ga zastopata zakonita zastopnika G. H. in I. J., oba C., na seji
3. decembra 2020

sklenilo:

1. Sklepa Vlade št. 00717-49/2020/4 z dne 5. 11. 2020 in št.
00717-49/2020/6 z dne 12. 11. 2020 nista zacela veljati.

2. Sklep Vlade št. 18100-24/2020/4 z dne 26. 11. 2020 ni zacel
veljati.

3. Pobuda za zacetek postopka za oceno ustavnosti 3. in 5. tocke
prvega odstavka 1. clena Odloka o zacasni prepovedi zbiranja ljudi v zavodih s
podrocja vzgoje in izobraževanja ter univerzah in samostojnih visokošolskih
zavodih (Uradni list RS, št. 152/20) se sprejme.

4. Sklep ministrice, pristojne za izobraževanje, št. 603-
33/2020/4 z dne 5. 11. 2020 ni zacel veljati.

5. Odlocitev ucinkuje po treh dneh od njene objave v Uradnem
listu Republike Slovenije.

Obrazložitev

A.

1. Pobudnika, stara 7 in 9 let, ki
obiskujeta osnovno šolo za otroke s posebnimi potrebami, vlagata pobudo za
zacetek postopka za oceno ustavnosti 3. in 5. tocke prvega odstavka 1. clena
Odloka o zacasni prepovedi zbiranja ljudi v zavodih s podrocja vzgoje in
izobraževanja ter univerzah in samostojnih visokošolskih zavodih (v
nadaljevanju Odlok) v zvezi s sklepom Vlade št. 00717-49/2020/4 z dne 5. 11.
2020 o podaljšanju uporabe ukrepov in omejitev iz Odloka (v nadaljevanju sklep
Vlade z dne 5. 11. 2020). Iz vsebine pobude izhaja, da neskladje z Ustavo
ocitata tako izpodbijanima dolocbama Odloka kot tudi sklepu Vlade z dne 5. 11.
2020. Vlagata tudi pobudo za zacetek postopka za oceno ustavnosti in
zakonitosti sklepa ministrice, pristojne za izobraževanje, št. 603-33/2020/4 z
dne 5. 11. 2020 o zacasnem izvajanju vzgojno-izobraževalnega dela v osnovnih in
glasbenih šolah na daljavo (v nadaljevanju sklep ministrice).

2. Pobudnika v pobudi najprej opisujeta
razloge za njuno usmeritev v prilagojen izobraževalni program devetletne
osnovne šole z nižjim izobrazbenim standardom (prvi pobudnik) in v posebni
program vzgoje in izobraževanja (drugi pobudnik). V nadaljevanju navajata, da
jima je zaradi zaprtja šol onemogocen dostop do vzgoje in izobraževanja po teh
programih, do dodatne strokovne pomoci in do vseh drugih specialnih obravnav
(fizioterapij, delovnih terapij, terapij v bazenu, logopedskih in psiholoških
obravnav), ki so jima zagotovljene v šoli. Pobudnika zatrjujeta, da izvajanje
vzgojno-izobraževalnega dela na daljavo zanju pomeni popolno izvotlitev njunih
pravic do varstva in izobraževanja ter usposabljanja za dejavno delo v družbi.
Pojasnjujeta, da pri ucenju potrebujeta specificno pomoc, individualiziran
pristop, posebne strokovne metode dela z vec prilagoditvami in ponazoritvami,
ustrezne ucne pripomocke in bistveno vec prilagoditev kot drugi vrstniki.
Navajata, da njuni starši nimajo niti ustreznih specialnih znanj niti ucnih
materialov in pripomockov, potrebnih za prilagajanje ucenja njunim specificnim
potrebam in primanjkljajem. Individualna obravnava, ki naj bi je bila pobudnika
deležna v šoli, naj doma ne bi bila mogoca tudi zato, ker imata oba pobudnika
vsak po enega zdravega osnovnošolskega sorojenca, ki pri šolskem delu prav tako
potrebuje pomoc in nadzor staršev, ki morajo poleg tega skrbeti tudi za
potrebna gospodinjska opravila.

3. Izpodbijana Odlok in sklep Vlade z dne
5. 11. 2020 sta po mnenju pobudnikov v neskladju z 2., 14., 52., 56. in 57.
clenom Ustave. Sklepu ministrice poleg neskladja z navedenimi dolocbami Ustave
ocitata še neskladje s 104. clenom Zakona o zacasnih ukrepih za omilitev in
odpravo posledic COVID-19 (Uradni list RS, št. 152/20 – v nadaljevanju ZZUOOP).
V neskladju z 2. clenom Ustave naj bi bila izpodbijana ureditev za to, ker naj
na njeni podlagi ne bi bilo popolnoma jasno, ali se na pobudnika sploh nanaša.
V zvezi z zatrjevanim neskladjem izpodbijane ureditve s 14. clenom Ustave
izpostavljata pobudnika to, da nista deležna specialnih storitev (npr.
specialne pedagoške obravnave, fizioterapevtske in logopedske obravnave,
delovne terapije, psihološke obravnave), ki naj bi jih bili deležni otroci s
posebnimi potrebami, ki so vkljuceni v zavode (npr. Center za usposabljanje,
delo in varstvo), ki te obravnave izvajajo sami, in otroci, ki so te obravnave
deležni v zdravstvenih domovih. V zvezi z zatrjevanim neskladjem izpodbijane
ureditve z 52., 56. in 57. clenom Ustave pobudnika menita, da ukrep zaprtja šol
za otroke s posebnimi potrebami ni nujen in tudi ne sorazmeren v ožjem smislu.
Ob tem se sklicujeta na strokovne ugotovitve, iz katerih naj bi izhajalo, da je
delež otrok med vsemi okuženimi zelo majhen, da otroci zbolevajo redkeje kot
odrasli, da imajo praviloma blažje simptome bolezni in da so le izjemoma prenašalci
bolezni. Poudarjata tudi, da vzgojno-izobraževalni zavodi za otroke s posebnimi
potrebami pomenijo zelo majhen odstotek vseh osnovnih šol in da je tudi
odstotek otrok, ki se šolajo v teh zavodih, v primerjavi z vsemi šolajocimi se
otroki zelo majhen. Tudi v oddelkih naj bi bilo zelo majhno število otrok. Zato
menita, da je zaprtje šol za otroke s posebnimi potrebami ocitno nesorazmerno s
pricakovanimi koristmi glede širjenja epidemije.

4. Pobudnika podajata tudi predlog za
zacasno zadržanje 3. in 5. tocke prvega odstavka 1. clena Odloka v zvezi s
sklepom Vlade z dne 5. 11. 2020 in sklepa ministrice v delu, ki se nanaša na
šole in vzgojno-izobraževalne zavode za otroke s posebnimi potrebami.
Zatrjujeta, da jima vsak dan nastaja vrsta težko popravljivih posledic v smislu
onemogocanja napredka v njunem razvoju in usposabljanja za samostojno
življenje. Navajata, da tako vzgojno-izobraževalno kot terapevtsko delo zanju
pomeni ohranjanje vitalnih funkcij za življenje. Poudarjata, da potrebujeta
konstantno utrjevanje pridobljenih vešcin in spretnosti, saj sicer še dodatno
nazadujeta v razvoju in je treba ucenje zaceti znova. Zaprtje šol naj bi zanju
pomenilo hude posledice v smislu ogroženosti razvojnega napredovanja in
usposabljanja za samostojno in relativno kakovostno življenje. Opozarjata, da
ostajata tudi brez prepotrebnih specialnih in terapevtskih obravnav, ki jih na
daljavo ni mogoce izvajati (fizioterapija, delovna terapija, logopedska in
psihološka obravnava, terapija v bazenu), kar onemogoca njun napredek na
številnih podrocjih in še poglablja njun razvojni zaostanek. Po drugi strani
naj zaradi zadržanja ne bi nastale prakticno nobene škodljive posledice oziroma
naj bi bile te zanemarljive. Pobudnika opozarjata na majhen delež otrok, ki se
šola v šolah za otroke s posebnimi potrebami, in na majhno število otrok v
oddelku v teh šolah ter na to, da ti otroci zaradi svojih posebnosti oddelkov
ne zapušcajo brez varuha ali ucitelja, kar naj bi dodatno zmanjšalo možnost
prenosa in širjenja okužb. Sklicujeta se tudi na zgoraj navedene strokovne
ugotovitve, da je število okuženih otrok majhno, da otroci redko zbolijo, da so
njihovi simptomi blagi in da naj bi bili redko prenašalci.

5. Pobudnika ugotavljata, da so napadeni
akti zacasne narave ter bodo omejitve in ukrepi iz teh aktov kmalu prenehali
veljati. Predlagata, naj Ustavno sodišce o pobudi odloci tudi v takšnem
primeru, ker pobuda odpira posebej pomembna ustavnopravna vprašanja, ki bodo v
primeru podaljšanja ukrepov in ob morebitnih ponavljajocih se valovih epidemije
znova aktualna.

6. Pobuda je bila poslana v odgovor Vladi
in ministrici, pristojni za šolstvo. Ministrstvo za izobraževanje, znanost in
šport (v nadaljevanju MIZŠ) v odgovoru meni, da sta pobuda in predlog za
zacasno zadržanje izpodbijanih aktov neutemeljena. Navaja, da je zacasna
prepoved zbiranja v vzgojno-izobraževalnih zavodih nujen in ucinkovit ukrep za
obvladovanje epidemije in za zašcito javnega zdravja. MIZŠ meni, da je treba ob
tehtanju med tveganjem, ki bi ga za varstvo javnega zdravja pomenilo odprtje
šol, in pravico do izobraževanja v šolskih prostorih zacasno prepovedati
zbiranje ljudi v šolah. Ob tem navaja, da so v šolah tudi zaposleni, da tja
prihajajo starši in da ucenci in dijaki uporabljajo javni prevoz, kar so vse
okolišcine, ki izrazito negativno vplivajo na širjenje epidemije. Zaradi
ucinkovite in hitre vzpostavitve šolanja na daljavo ukrep zaprtja šol po mnenju
MIZŠ ni prekomerno posegel v pravico otrok do izobraževanja. MIZŠ navaja, da je
prehod na izobraževanje na daljavo gotovo povezan z dolocenimi težavami in
skrbmi, s katerimi se soocata tudi pobudnika in njuni družini, ki pa niso
nesorazmerne z nevarnostjo širjenja COVID-19. Izobraževanje na daljavo naj ne
bi pomenilo izkljucitve dolocenega dela otrok iz vzgojno-izobraževalnega
procesa. Ucitelji in svetovalni delavci naj bi posebno skrb namenjali prav
ranljivejšim skupinam otrok, kamor sodijo tudi otroci s posebnimi potrebami. V
zvezi s tem MIZŠ pojasnjuje, da je bilo šolam, ki izvajajo prilagojen
izobraževalni program z nižjim izobrazbenim standardom in posebni program za
otroke z zmerno, težjo in težko motnjo v duševnem razvoju ter prilagojene
programe z enakovrednim izobraževalnim standardom, dano navodilo, da izvajajo
vzgojno- -izobraževalno delo v okviru možnosti, ki so dodatno pogojene z
zdravstvenim stanjem posameznih ucencev. Navaja, da je šole pozvalo, naj za
ucence s posebnimi potrebami pripravljajo prilagojena ucna gradiva, naj
navodila zanje individualizirajo in jih prilagodijo ucencevemu primanjkljaju,
pri cemer naj smiselno upoštevajo ucencev individualiziran program. Dodaja, da
se pri oblikovanju nalog in navodil vkljucujejo tudi šolski svetovalni delavci
in da so šole dobile tudi okrožnico, naj se cim bolj povežejo s starši in jih
pozovejo, da šolo sproti seznanjajo o otrokovih potrebah in težavah ter
morebitnih stiskah, za katere v nadaljevanju poišcejo najbolj optimalno
rešitev. Navaja, da se v pomoc otroku na daljavo vkljucujejo tudi drugi
strokovni ali celo zdravstveni delavci. Predlog za zacasno zadržanje je po
mnenju MIZŠ v nasprotju z vsemi ukrepi za preprecitev širjenja virusa in bi
pomenil neposredno škodo za javno zdravje. Odprtje šol ne bi pomenilo le prihod
ucencev v šole, temvec vseh zaposlenih, potrebno bi bilo sprostiti javni
prevoz, omogociti odprtje domov za ucence in dijaških domov. V zvezi s tem MIZŠ
opozarja, da je zdravstveni sistem v Sloveniji na robu preživetja, po številu
smrti pa je Slovenija med vodilnimi v Evropi.

7. Na pobudo je odgovorila tudi Vlada.
Vsebina odgovora Vlade je popolnoma enaka vsebini odgovora MIZŠ.

B. – I.

8. Pobudnika izpodbijata ureditev, ki
prepoveduje zbiranje v zavodih s podrocja vzgoje in izobraževanja in doloca
zacasno izvajanje vzgojno-izobraževalnega dela na daljavo. Za pobudnika je
sporno, da se na podlagi te ureditve na daljavo, in ne v šolah, izvaja
vzgojno-izobraževalno delo tudi za otroke s posebnimi potrebami. Prvi pobudnik
prvo leto obiskuje prilagojen program devetletne osnovne šole z nižjim
izobrazbenim standardom. Drugi pobudnik cetrto leto obiskuje posebni program
osnovne šole. Gre za programa, ki se sprejmeta za otroke s posebnimi potrebami,
ki glede na vrsto in stopnjo primanjkljaja, ovire oziroma motnje ne morejo
doseci izobrazbenega standarda po izobraževalnem programu osnovnošolskega
izobraževanja, pri cemer je posebni program namenjen za otroke z zmerno, težjo
in težko motnjo v duševnem razvoju (drugi odstavek 6. clena Zakona o usmerjanju
otrok s posebnimi potrebami, Uradni list RS, št. 58/11 in 90/12 – v
nadaljevanju ZUOPP-1).

Glede prepovedi zbiranja v zavodih s
podrocja vzgoje in izobraževanja

9. Zacasno zbiranje ljudi v zavodih s
podrocja vzgoje in izobraževanja ter univerzah in samostojnih visokošolskih
zavodih zaradi zajezitve in obvladovanja epidemije COVID-19 prepoveduje Odlok.
Materialno podlago za sprejetje Odloka pomeni Zakon o nalezljivih boleznih
(Uradni list RS, št. 33/06 – uradno precišceno besedilo in 142/20 – v
nadaljevanju ZNB), ki v tretjem odstavku 39. clena doloca, da lahko, kadar z
ukrepi, dolocenimi s tem zakonom, ni mogoce prepreciti, da se v Republiko
Slovenijo zanesejo in v njej razširijo dolocene nalezljive bolezni, Vlada
odredi prepoved zbiranja ljudi po šolah, kinodvoranah, javnih lokalih in drugih
javnih mestih, dokler ne preneha nevarnost širjenja nalezljive bolezni. Z Odlokom
je bil takšen ukrep sprejet.

10. Na podlagi izpodbijanih 3. in 5. tocke
prvega odstavka 1. clena Odloka velja prepoved zbiranja tudi v osnovnih šolah s
prilagojenim programom in v zavodih za vzgojo in izobraževanje otrok in
mladostnikov s posebnimi potrebami, razen v tistih, ki so ustanovljeni za delo
z otroki s custvenimi in vedenjskimi motnjami. Izpodbijani dolocbi se nanašata
na pobudnika. Pobudnika obiskujeta osnovno šolo, v kateri poteka vzgoja in
izobraževanje otrok in mladostnikov s posebnimi potrebami. Prvi pobudnik
obiskuje prilagojen program in zanj velja 3. tocka prvega odstavka 1. clena
Odloka. Na drugega pobudnika, ki obiskuje poseben program osnovne šole, se
nanaša 5. tocka prvega odstavka 1. clena Odloka. Navedbe pobudnikov, da drugi pobudnik
ni zajet niti v 5. tocki prvega odstavka 1. clena Odloka, ker javne šole niso
zavodi iz petega odstavka 18. clena ZUOPP-1, niso utemeljene. Po ZUOPP-1 so
organizacije, ki lahko izvajajo posebne programe vzgoje in izobraževanja, sicer
res razdeljene na javne šole, javne zavode in javne socialnovarstvene zavode,
kar pa ne pomeni, da se pojem zavod za vzgojo in izobraževanje iz 5. tocke
prvega odstavka 1. clena Odloka ne more nanašati tudi na osnovne šole, ki
izvajajo poseben program vzgoje in izobraževanja. Upoštevaje drugi odstavek 1.
clena Zakona o zavodih (Uradni list RS, št. 12/91 in 8/96 – ZZ) so namrec
zavodi organizacije, ki se ustanovijo za opravljanje dejavnosti vzgoje in
izobraževanja, osnovna šola pa je takšna organizacija.

11. V zvezi s casovno veljavnostjo ukrepov
iz 1. clena Odloka je v 4. clenu Odloka doloceno, da strokovno utemeljenost
ukrepov iz tega odloka Vlada ugotavlja vsakih sedem dni in ob upoštevanju
strokovnih razlogov odloci, da se ti ukrepi še naprej uporabljajo, ali pa ukrepe
spremeni oziroma odpravi ter o tem obvesti Državni zbor in javnost. Napotitev
4. clena Odloka na periodicno odlocanje Vlade o tem, ali ukrepi iz Odloka še
vedno veljajo, pomeni, da lahko pravno podlago za uporabo ukrepov iz Odloka po
poteku sedmih dni od njegove izdaje pomenijo le sklepi Vlade o nadaljnji
uporabi oziroma o podaljšanju teh ukrepov. Veljavnost ukrepov zgolj na podlagi
Odloka se je tako iztekla že po sedmih dneh od njegove izdaje, njihova
nadaljnja veljavnost pa je bila odvisna od veljavnosti nadaljnjih sklepov Vlade
o njihovem podaljšanju.

12. O podaljšanju uporabe ukrepov iz Odloka
je Vlada do sedaj odlocala trikrat. Iz sklepa z dne 5. 11. 2020 izhaja, da se
je Vlada seznanila s strokovno oceno strokovne skupine za zajezitev in
obvladovanje epidemije COVID-19 in odlocila, da se uporaba ukrepov in omejitev,
ki so dolocene v Odloku, podaljša za sedem dni. S sklepoma z dne 12. 11. 2020
in z dne 26. 11. 2020 pa je Vlada, prav tako na podlagi seznanitve z oceno
strokovne komisije, odlocila, da se veljavnost ukrepov iz Odloka podaljša (še)
za štirinajst oziroma sedem dni.

13. S temi sklepi je Vlada na izviren nacin
dolocila nadaljnjo veljavnost ukrepov iz Odloka. Tako je na abstrakten nacin
uredila pravni položaj nedolocenega števila pravnih subjektov, na katere se
nanašajo (vzgojno-izobraževalni zavodi in zlasti ucenci, ki jih obiskujejo). To pomeni, da so omenjeni sklepi Vlade
po svoji vsebini predpis. Ustavno sodišce šteje namrec za predpis vsak akt, ki
vsebuje splošna in abstraktna pravna pravila, s katerimi se urejajo pravice in
obveznosti pravnih subjektov, oziroma ki vsebuje pravila, ki navzven povzrocajo
pravne ucinke (t. i. eksterno delovanje).1 Ustavno sodišce
ugotavlja, da sklepi niso bili uradno objavljeni, kar pa ne vpliva na to, da
jih po vsebini ne bi opredelili kot predpise. Po ustaljeni presoji Ustavnega
sodišca je namrec za opredelitev podzakonskega akta za predpis kljucna njegova
vsebina (materialni kriterij) in ne naziv ali subjekt oziroma postopek
sprejemanja.

14. Okolišcina, da sklepi Vlade niso bili
objavljeni, vpliva na njihovo veljavnost in posledicno tudi na veljavnost
ukrepov iz Odloka. Ustavno sodišce je pobudo za zacetek postopka za oceno
ustavnosti Sklepa Vlade z dne 5. 11. 2020 sprejelo in glede na izpolnjene
pogoje iz cetrtega odstavka 26. clena Zakona o Ustavnem sodišcu (Uradni list
RS, št. 64/07 – uradno precišceno besedilo, 109/12 in 23/20 – v nadaljevanju
ZUstS) takoj nadaljevalo z odlocanjem o stvari sami. Glede na medsebojno
povezanost tega sklepa s sklepoma Vlade z dne 12. 11. 2020 in z dne 26. 11.
2020 (z vidika obravnavane problematike gre za po vsebini enake akte) in
povezanost teh sklepov z Odlokom, katerega veljavnost naj bi podaljševali, je
Ustavno sodišce po 30. clenu ZUstS zacelo tudi postopek za oceno ustavnosti
sklepov z dne 12. 11. 2020 in z dne 26. 11. 2020. Sklepa o zacetku postopka za
oceno ustavnosti sklepov Vlade z dne 12. 11. 2020 in z dne 26. 11. 2020 Ustavno
sodišce ni vrocilo v odgovor Vladi, saj se je do akta z enako vsebino (to je do
sklepa Vlade z dne 5. 11. 2020) že imela možnost izjaviti v okviru odgovora na
pobudo in je to tudi storila. Zato je Ustavno sodišce lahko takoj sprejelo tudi
odlocitev glede teh dveh sklepov. Preden predpisi zacnejo veljati, morajo biti
objavljeni. Predpis zacne veljati petnajsti dan po objavi, ce ni v njem drugace
doloceno. Državni predpisi se objavljajo v državnem uradnem listu (glej 154.
clen Ustave). Ker obravnavani sklepi Vlade niso bili objavljeni v Uradnem listu
Republike Slovenije, torej niso mogli zaceti veljati. Sklepa Vlade z dne 5. 11.
2020 in z dne 12. 11. 2020 se zato nista smela uporabljati, sklep Vlade z dne
26. 11. 2020 pa se ne sme uporabljati. O tem je Ustavno sodišce odlocilo v 1.
in 2. tocki izreka. Odlocitev Ustavnega sodišca se nanaša na tiste dele
sklepov, ki so povezani z izpodbijanim Odlokom, to je na 1. tocko sklepa z dne
5. 11. 2020, drugo alinejo 1. tocke sklepa z dne 12. 11. 2020 in šesto alinejo
a) dela 1. tocke sklepa z dne 26. 11. 2020.

15. Kot že navedeno, so bili ukrepi o
prepovedi zbiranja v zavodih s podrocja vzgoje in izobraževanja na podlagi 1.
clena Odloka veljavni le prvih sedem dni od zacetka uporabe Odloka, v
nadaljevanju pa je bila njihova veljavnost odvisna od veljavnosti sklepov Vlade
o njihovem podaljšanju. S sklepi Vlade z dne 5. 11. 2020, z dne 12. 11. 2020 in
z dne 26. 11. 2020, ki niso niti zaceli veljati, ukrepi iz Odloka niso bili
veljavno podaljšani. S tem je veljavnost 1. clena Odloka in v tem okviru s
pobudo izpodbijanih dolocb iz tega clena Odloka dejansko prenehala. V takem
primeru Ustavno sodišce v skladu z drugim odstavkom 47. clena ZUstS odloci o
ustavnosti izpodbijanega predpisa, ce so izkazani pogoji iz prvega odstavka 47.
clena ZUstS, tj., ce pobudnik izkaže, da niso bile odpravljene posledice
njegove protiustavnosti. Takšnih posledic pobudnika nista izkazala. Na podlagi
gornjih ugotovitev za zaprtje šole, v katero sta vkljucena pobudnika, namrec ni
vec pravne podlage. Ce niso izpolnjeni pogoji za presojo neveljavnega predpisa
iz 47. clena ZUstS, Ustavno sodišce pobudo praviloma zavrže (tretji odstavek
25. clena ZUstS). Vendar pa pobudnika zatrjujeta, da gre za zadevo, ki naj bi
odpirala pomembna ustavnopravna vprašanja, ki bodo v primeru podaljšanja
ukrepov in ob morebitnih ponavljajocih se valovih epidemije znova aktualna, in
predlagata, naj Ustavno sodišce odloci o pobudi tudi v primeru prenehanja
veljavnosti izpodbijanih predpisov.

16. Z vprašanjem, ali lahko Ustavno
sodišce, ceprav pogoji iz 47. clena ZUstS niso izpolnjeni, presoja tudi akte,
ki ne veljajo vec, se je Ustavno sodišce že ukvarjalo. V odlocbi št. U-I-83/20
z dne 27. 8. 2020 (Uradni list RS, št. 128/20) je zavzelo stališce, da ni namen
prvega in drugega odstavka 47. clena ZUstS, ki pomenita izjemo od pravila, da
se Ustavno sodišce osredotoci na presojo veljavnih predpisov, da bi Ustavnemu
sodišcu preprecili ustavnosodni nadzor nad zakonodajno ali izvršilno oblastjo v
primeru predpisov, katerih veljavnost je izrazito vpeta v casovno omejene
okvire. To bi namrec pomenilo, da se Ustavno sodišce sploh ne bi moglo izreci o
ustavnosti aktov, ki se sprejemajo periodicno in za casovno omejeno dobo,
ceprav bi presoja naslavljala zelo pomembna ustavnopravna vprašanja sistemske
narave, ki se po razumni oceni utegnejo zastavljati tudi v zvezi z akti enake
narave in primerljive vsebine, ki se bodo sprejemali v prihodnosti. Posebej
izražen javni interes po vsebinski presoji Ustavnega sodišca zato lahko
utemelji izjemo od procesne ovire iz drugega odstavka 47. clena ZUstS. To bo
takrat, kadar zahteva po pravni predvidljivosti na dolocenem podrocju urejanja
družbenih razmerij izjemoma narekuje odlocitev Ustavnega sodišca o posebno
pomembnih precedencnih ustavnopravnih vprašanjih sistemske narave, ki se po
razumni oceni utegnejo zastavljati tudi v zvezi z akti enake narave in
primerljive vsebine, periodicno sprejemanimi v prihodnosti (27. tocka
obrazložitve v odlocbi št. U-I-83/20).

17. Pobuda obravnava vprašanje ustavne
skladnosti predpisa, s katerim je bilo z namenom prepreciti širjenje epidemije
COVID-19 doloceno tudi zaprtje šol oziroma zavodov, ki izvajajo
vzgojno-izobraževalni program za otroke s posebnimi potrebami. Ugotovljena
neveljavnost tega predpisa ni posledica izboljšanja epidemiološke slike na
obmocju Republike Slovenije, ki bi narekovala sprejem odlocitve Vlade o odpravi
teh ukrepov, temvec zgolj posledica tega, da sklepi Vlade, s katerimi je Vlada
nameravala podaljšati veljavnost teh ukrepov, zaradi formalnih pomanjkljivosti
v zvezi z njihovo izdajo, niso zaceli veljati (glej zgoraj). Glede na to je že
iz tega razloga mogoce pricakovati, da bo takšen ukrep Vlada lahko znova
sprejela. Poleg tega se virus SARS-CoV-2 v državi (pa tudi izven nje) še vedno
širi in je zato tudi iz tega razloga v prihodnosti razumno pricakovati možnost
sprejetja novih enakih oziroma podobnih ukrepov. Casovna veljavnost takšnih
ukrepov bo omejena z epidemiološko sliko v državi, kar bi lahko povzrocilo, da
Ustavno sodišce tudi takrat ne bi moglo opraviti vsebinske presoje ustavnosti
takšnih ukrepov. Glede na to, da izpodbijana ureditev lahko pomeni omejitve
clovekovih pravic ali temeljnih svobošcin tako ranljive skupine oseb, kot so
otroci s posebnimi potrebami, gre po presoji Ustavnega sodišca v tej zadevi za
odlocitev o pomembnem precedencnem ustavnopravnem vprašanju. Glede na to je
javni interes po vsebinski presoji ne vec veljavnih izpodbijanih dolocb Odloka
utemeljen in je Ustavno sodišce pobudo za zacetek postopka za oceno ustavnosti
3. in 5. tocke prvega odstavka 1. clena Odloka sprejelo (3. tocka izreka).

Glede izvajanja pouka na daljavo

18. Zaradi zaprtja šol je bil 5. 11. 2020
sprejet tudi sklep ministrice za izobraževanje o zacasnem šolanju na daljavo.
Materialno podlago za njegovo sprejetje je pomenil ZZUOOP, ki v prvem odstavku
104. clena doloca, da lahko, ce je to potrebno za omilitev in odpravo posledic
COVID-19, vzgojno- -izobraževalno delo (pouk in druge oblike organiziranega
dela) z ucenci, dijaki in študenti v osnovnih šolah, osnovnih šolah s
prilagojenim programom, zavodih za vzgojo in izobraževanje otrok in
mladostnikov s posebnimi potrebami, glasbenih šolah, srednjih in višjih
strokovnih šolah poteka v obliki izobraževanja na daljavo. O tem s sklepom
odloci minister, pristojen za izobraževanje. Casovna omejitev veljavnosti tega
sklepa ni z nicemer dolocena, kar pomeni, da bo veljal do preklica.2

19. Izpodbijani sklep doloca, da se zaradi
poslabšanja epidemiološke situacije v vzgojno-izobraževalnih zavodih zacasno
izvaja vzgojno-izobraževalno delo na daljavo, in sicer v osnovnih šolah in
glasbenih šolah. Izraz osnovna šola v tem sklepu je treba razumeti tako, da se
nanaša na vse osnovne šole, vkljucno s tistimi, ki izvajajo prilagojene in
posebne programe izobraževanja. Izraz osnovna šola je namrec splošen. Zato je
neutemeljeno sklicevanje pobudnikov na to, da se sklep nanju morda sploh ne
nanaša.

20. Tudi izpodbijani sklep ministrice, tako
kot v 12. tocki navedeni sklepi Vlade, ni bil uradno objavljen. In tudi ta
sklep je po svoji naravi predpis. Zakonodajalec je namrec sprejetje odlocitve o
tem, da poteka vzgojno-izobraževalno delo na daljavo, v celoti prepustil
ministru, pristojnemu za izobraževanje (prvi odstavek 104. clena ZZUOOP). Sklep
ministrice zato pomeni izvirno odlocitev ministrice o izvajanju pouka na
daljavo. S tem na abstrakten nacin ureja pravni položaj nedolocenega števila
pravnih subjektov, na katere se nanaša.

21. Ustavno sodišce je tudi pobudo za
zacetek postopka za oceno ustavnosti sklepa ministrice sprejelo in glede na
izpolnjene pogoje iz cetrtega odstavka 26. clena ZUstS tudi v zvezi s tem
sklepom takoj nadaljevalo z odlocanjem o stvari sami. Kot že navedeno, lahko
predpis zacne veljati le, ce je objavljen. Predpisi državnih organov morajo
biti objavljeni v uradnem državnem glasilu (glej 154. clen Ustave). Ker sklep
ministrice, pristojne za izobraževanje, ni bil objavljen, ni zacel veljati in
se ne sme uporabljati (4. tocka izreka).

B. – II.

22. Glede na to, da za izvajanje ukrepa iz
1. clena Odloka, to je za zacasno prepoved zbiranja ljudi v zavodih s podrocja
vzgoje in izobraževanja, v katerih naj bi bili ti ukrepi podaljšani z
neveljavnimi vladnimi sklepi (presojanimi v tej zadevi), ni ustrezne pravne
podlage, bi se morale te organizacije takoj ponovno odpreti. Ustavno sodišce se
zaveda, da epidemiološka slika v državi morda še ne dopušca zbiranja ljudi v
tako velikem številu zavodov s podrocja vzgoje in izobraževanja oziroma da so v
zvezi z njihovim odprtjem morda potrebne dolocene usmeritve in organizacijske
prilagoditve. Zato je Ustavno sodišce na podlagi drugega odstavka 40. clena
ZUstS sprejelo nacin izvršitve svoje odlocitve. Odlocilo je, da sprejeta
odlocitev ucinkuje šele po preteku treh dni od njene objave v Uradnem listu
Republike Slovenije (5. tocka izreka). S tem bodo imeli organi, ki so pristojni
odlocati o zaprtju zavodov s podrocja vzgoje in izobraževanja in odrediti
izvajanje šolanja na daljavo, na voljo dovolj casa, da ponovno pretehtajo
strokovno utemeljenost takšnih ukrepov in se v zvezi s tem ustrezno odzovejo
oziroma da odredijo vse, kar je morebiti potrebno za prehod na ponoven nacin
izvajanja vzgoje in izobraževanja v institucijah, ki to izvajajo. Glede na to,
da je ena izmed možnih odlocitev, ki jo bo lahko sprejela Vlada, tudi ta, da
morajo biti šole in zavodi s podrocja vzgoje in izobraževanja še naprej zaprti,
Ustavno sodišce dodaja, da bi bili, upoštevaje trenutne razmere, izpolnjeni
pogoji za zacasno zadržanje 3. in 5. tocke prvega odstavka 1. clena Odloka, ki
se nanašata na prepoved izvajanja vzgoje in izobraževanja v šolah in zavodih za
otroke s posebnimi potrebami.

23. Na podlagi prvega odstavka 39. clena
ZUstS sme namrec Ustavno sodišce do koncne odlocitve v celoti ali delno zadržati izvršitev zakona, ce bi zaradi
njegovega izvrševanja lahko nastale težko popravljive škodljive posledice.
Kadar Ustavno sodišce odloca o zacasnem zadržanju izvrševanja izpodbijanega
predpisa, vselej tehta med škodljivimi posledicami, ki bi jih povzrocilo
izvrševanje morebiti protiustavnega predpisa, in škodljivimi posledicami, ki bi
nastale, ce se morebiti ustavnoskladne izpodbijane dolocbe zacasno ne bi
izvrševale. Za takšen primer gre v tej zadevi.

24. Nasprotna udeleženca sicer v odgovoru
na predlog za zacasno zadržanje opozarjata, da odprtje šol ne bi pomenilo le
prihoda ucencev v šole, temvec prihod vseh zaposlenih, ter da bi bilo potrebno
sprostiti javni prevoz in omogociti odprtje domov za ucence in dijaških domov.
Število šolajocih se otrok s posebnimi potrebami je tako majhno, da prepoved
njihovega zbiranja v vzgojno-izobraževalnih zavodih in izvajanje drugih s tem povezanih
dejavnosti, kolikor bi jih bilo nujno treba sprostiti in tega ne bi bilo mogoce
organizirati z vidika preprecitve širjenja virusa v dovolj varni obliki, ne
more pomeniti bistvenega doprinosa pri preprecevanju nadaljnjega širjenja
virusa in pri obvladovanju epidemije. Odlok sam ne prepoveduje zbiranja ljudi v
vseh zavodih, ki izvajajo dejavnost vzgoje in izobraževanja. Po tretji alineji
prvega odstavka 2. clena Odloka namrec prepoved zbiranja ljudi ne velja za
vrtce v zmanjšanem obsegu, ki zagotavljajo nujno varstvo za otroke, katerih
starši so zaposleni in varstva ne morejo zagotoviti na drug nacin, ce tako
odloci župan obcine, na obmocju katere vrtec izvaja dejavnost. Po drugi strani
bi še nadaljnje izvrševanje morebiti protiustavnega predpisa nedvomno lahko
imelo škodljive posledice za otroke s posebnimi potrebami. Ti, upoštevaje
njihove posebnosti in primanjkljaje, potrebujejo zanje še posebej prilagojeno
izvajanje izobraževanja, ki so ga lahko praviloma deležni le v zavodih, v
katerih se z njimi ukvarjajo za to posebej strokovno usposobljeni delavci,
njihovi starši pa jim tega morda ne morejo oziroma niti ne znajo zagotoviti,
zaradi cesar ima zaprtje šol za te otroke še veliko vecje posledice kot pri
drugih otrocih. Glede na to je treba pritrditi pobudnikoma, da izostanek
takšnega dela lahko vpliva na njun razvoj, še posebej, ce ti ukrepi trajajo
dlje casa, kot je to v obravnavanem primeru. Poleg tega pa so zaradi zaprtja
zavodov, v katerih se izobražujejo, ti otroci prikrajšani za izvajanje vseh specialnih
obravnav, ki so jih deležni v teh zavodih, s cimer se jim tudi povzroca škoda.
Pri tem ni mogoce a priori zanikati, da bodo lahko posledice takšne
oblike izobraževanja, ki traja dalj casa, pri posameznih otrocih s posebnimi
potrebami, na katere se nanaša izpodbijani Odlok, težko popravljive.

C.

25. Ustavno sodišce je sprejelo ta sklep na
podlagi 30. in 40. clena, tretjega odstavka 26. clena in drugega odstavka 40.
clena ZUstS ter tretje alineje tretjega odstavka v zvezi s petim odstavkom 46.
clena Poslovnika Ustavnega sodišca (Uradni list RS, št. 86/07, 54/10, 56/11,
70/17 in 35/20) v sestavi: predsednik dr. Rajko Knez ter sodnice in sodniki dr.
Matej Accetto, dr. Rok Ceferin, DDr. Klemen Jaklic, dr. Špelca Mežnar, dr.
Marijan Pavcnik, Marko Šorli in dr. Katja Šugman Stubbs. Sklep je sprejelo s
sedmimi glasovi proti enemu. Proti je glasoval sodnik Jaklic, ki je napovedal
odklonilno loceno mnenje. Sodnica Mežnar in sodnik Pavcnik sta napovedala
pritrdilni loceni mnenji. Ustavno sodišce je na podlagi prvega odstavka 73.
clena Poslovnika sklenilo, da se sklep odpravi takoj, locena mnenja pa se
odpravijo po poteku rokov iz 72. clena Poslovnika.

Dr. Rajko Knez
Predsednik

_____________

 

1  Tako npr. v odlocbah
Ustavnega sodišca št. U-I-87/96 z dne 16. 7. 1998 (Uradni list RS, št. 56/98,
in OdlUS VII,145), 3. tocka obrazložitve; št. U-I-126/05 z dne 19. 10. 2006
(Uradni list RS, št. 112/06, in OdlUS XV, 73), 4. tocka obrazložitve; in št.
U-I-170/16 z dne 6. 6. 2018 (Uradni list RS, št. 43/18, in OdlUS XXIII, 9), 7.
tocka obrazložitve.

2  Dne 26. 11. 2020 je
bila na spletni strani MIZŠ objavljena novica, da bo, ker je trenutna
epidemiološka situacija slabša od pricakovane, v tednu od 30. 11. do 4. 12.
2020 izobraževanje na vseh ravneh še vedno potekalo na daljavo.
