
LIETUVOS RESPUBLIKOS SVEIKATOS APSAUGOS MINISTRAS –VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVAS

SPRENDIMAS
DĖL LIETUVOS RESPUBLIKOS SVEIKATOS APSAUGOS MINISTRO – VALSTYBĖS LYGIO EKSTREMALIOSIOS SITUACIJOS VALSTYBĖS OPERACIJŲ VADOVO 2020 M. BALANDŽIO 10 D. SPRENDIMO NR. V-826 „DĖL LABORATORINIŲ TYRIMŲ COVID-19 LIGAI (KORONAVIRUSO INFEKCIJAI) DIAGNOZUOTI SVEIKATOS PRIEŽIŪROS SPECIALISTAMS PREVENCINIU TIKSLU ORGANIZAVIMO“ PAKEITIMO 

2020 m. balandžio 22 d. Nr. V-955
Vilnius


P a k e i č i u Lietuvos Respublikos sveikatos apsaugos ministro – valstybės lygio ekstremaliosios situacijos valstybės operacijų vadovo 2020 m. balandžio 10 d. sprendimą Nr. V-826 „Dėl laboratorinių tyrimų COVID-19 ligai (koronaviruso infekcijai) diagnozuoti sveikatos priežiūros specialistams prevenciniu tikslu organizavimo“:
1.	Pakeičiu 2.1 papunktį ir jį išdėstau taip:
„2.1. 1 punkte nustatytu eiliškumu. Kita prioriteto asmenų grupė tiriama tik tuomet, kai ištirti visi prieš tai nurodytos prioriteto grupės asmenys. Darbuotojai, kurie paskelbto karantino laikotarpiu nuolat dirba nuotoliniu būdu ar nedirba, netiriami;“;
2.	Papildau 2.3 papunkčiu:
„2.3. periodiškai kas 7 dienas 1.1 papunktyje nurodytiems palaikomojo gydymo ir slaugos bei paliatyviosios pagalbos paslaugas teikiančių įstaigų darbuotojams.“
3.	Pakeičiu 3.3 papunktį ir jį išdėstau taip:
„3.3. paskirti asmenį, atsakingą už statistinių duomenų apie kiekvienos ASPĮ patikrintus asmens sveikatos priežiūros specialistus kaupimą (patikrintų asmens sveikatos priežiūros specialistų skaičius, teigiamų tyrimų atsakymų skaičius) ir apibendrintų savivaldybės duomenų pateikimą Sveikatos apsaugos ministerijai el. paštu jolita.matuziene@sam.lt, užpildant formą nurodytą adresu http://sam.lrv.lt/lt/news/koronavirusas/informacija-sveikatos-prieziuros-specialistams kiekvieną pirmadienį iki 12 val.“



Sveikatos apsaugos ministras – valstybės lygio
ekstremaliosios situacijos valstybės operacijų vadovas	Aurelijus Veryga

