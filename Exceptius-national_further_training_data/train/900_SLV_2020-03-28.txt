Odlok o razporejanju zdravstvenih delavcev in zdravstvenih sodelavcev - pripravnikov na podrocju zdravstvene dejavnosti
2020-03-28
Na podlagi 2. clena in osmega odstavka
20. clena Zakona o Vladi Republike Slovenije (Uradni list RS, št. 24/05 –
uradno precišceno besedilo, 109/08, 38/10 – ZUKN, 8/12, 21/13, 47/13 – ZDU-1G,
65/14 in 55/17) ter v zvezi s 1. in 3. tocko prvega odstavka 37. clena
Zakona o nalezljivih boleznih (Uradni list RS, št. 33/06 – uradno precišceno
besedilo) Vlada Republike Slovenije izdaja

ODLOK

o razporejanju zdravstvenih delavcev in zdravstvenih
sodelavcev - pripravnikov na podrocju zdravstvene dejavnosti

1. clen

(1) S tem odlokom se doloci nacin vkljucitve oseb, ki se
kot pripravniki usposabljajo za opravljanje posameznega zdravstvenega poklica,
kot je doloceno v predpisu, ki ureja pripravništvo in strokovne izpite
zdravstvenih delavcev in zdravstvenih sodelavcev na podrocju zdravstvene
dejavnosti, z izjemo za poklic zdravnik in doktor dentalne medicine,
(v nadaljnjem besedilu: pripravniki), v izvajanje ukrepov zaradi zajezitve
in obvladovanja epidemije COVID-19.

(2) Dolocba prejšnjega odstavka se uporablja tudi za osebe,
ki so pripravništvo iz prejšnjega odstavka zakljucile februarja ali marca 2020,
pa jim je prenehala veljati pogodba o zaposlitvi in jim je bilo zaradi odpovedi
oziroma prenehanja postopkov opravljanja strokovnih izpitov do nadaljnjega
onemogoceno opravljati strokovni izpit.

2. clen

Pripravnikom se neposredno na podlagi tega odloka za cas
trajanja ukrepov iz tega odloka podaljša pripravništvo in zadržijo vse
obveznosti iz pripravništva (kroženje, opravljanje preizkusa teoreticnega in
prakticnega znanja ter podobno) ter opravljanje strokovnega izpita.

3. clen

(1) Izvajalci zdravstvene dejavnosti, s katerimi imajo
pripravniki sklenjeno pogodbo o zaposlitvi, lahko pripravnike za potrebe
izvajanja ukrepov iz 1. clena tega odloka pozovejo na delo glede na potrebe
izvajanja ukrepov iz 1. clena tega odloka.

(2) Ne glede na dolocbe prejšnjega odstavka lahko
pripravnike na delo pozovejo tudi izvajalci zdravstvene dejavnosti, pri katerih
pripravniki na dan uveljavitve tega odloka opravljajo kroženje v okviru pripravništva,
ce pripravnikov za potrebe izvajanja ukrepov iz 1. clena tega odloka ne
pozovejo na delo izvajalci zdravstvene dejavnosti iz prejšnjega odstavka.

(3) Ce pripravnika v izvajanje ukrepov iz 1. clena
tega odloka ne pozove izvajalec zdravstvene dejavnosti iz prvega niti iz
drugega odstavka tega clena, ga izvajalec zdravstvene dejavnosti, ki ima s
pripravnikom sklenjeno pogodbo o zaposlitvi, razporedi na delovno mesto, kjer
je potreben, kar zajema tudi razporeditev v drug zdravstveni zavod.

4. clen

(1) Pripravniki, ki so program pripravništva do dneva
uveljavitve tega odloka v celoti opravili, vendar še niso opravili strokovnega
izpita, pogodba o zaposlitvi za cas pripravništva pa jim je že prenehala
veljati, lahko z izvajalcem zdravstvene dejavnosti, s katerim so imeli tekom
pripravništva sklenjeno pogodbo o zaposlitvi, za cas trajanja tega odloka
sklenejo pogodbo o zaposlitvi za opravljanje dela na pripravniškem delovnem
mestu za izvajanje ukrepov iz 1. clena tega odloka.

(2) V primeru zaposlitve pripravnika iz prejšnjega
odstavka, ki bi ga bilo ob zaposlitvi treba napotiti na preventivni zdravstveni
pregled, se izjemoma dovoli zaposlitev tudi brez opravljenega preventivnega
zdravstvenega pregleda, ce delodajalec zaradi izvajanja ukrepov iz
1. clena tega odloka tega ne more zagotoviti.

5. clen

Pripravniki opravljajo delo na podlagi tega odloka pod
nadzorom in odgovornostjo nadzornega mentorja, ki jim ga doloci delodajalec.

6. clen

(1) Vse pogodbe o zaposlitvi pripravnikov, veljavne ob
uveljavitvi tega odloka, ostanejo v veljavi za cas trajanja ukrepov iz tega
odloka.

(2) Glede placila dela pripravnikov in financiranja
njihovega dela se uporabijo pogodbe o zaposlitvi iz prejšnjega odstavka.

(3) Ne glede na dolocbo prejšnjega odstavka se glede
placila dela pripravnikov in financiranja njihovega dela, ki so pogodbo o
zaposlitvi sklenili na podlagi prvega odstavka 4. clena tega odloka,
uporabijo slednje.

7. clen

Omejitve iz tega odloka veljajo do prenehanja razlogov zanje,
kar ugotovi Vlada Republike Slovenije s sklepom, ki ga objavi v Uradnem listu
Republike Slovenije.

8. clen

Ta odlok zacne veljati naslednji dan po objavi v Uradnem
listu Republike Slovenije.

Št. 00725-10/2020

Ljubljana, dne 27. marca 2020

EVA 2020-2711-0029

Vlada Republike SlovenijeJanez Janša
predsednik
