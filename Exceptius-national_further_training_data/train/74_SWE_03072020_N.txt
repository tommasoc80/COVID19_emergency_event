Förordning
om stöd vid tillfälligt upphörande av fiskeverksamhet 
som en följd av spridningen av sjukdomen covid-19
Utfärdad den 2 juli 2020
Regeringen föreskriver följande.
Inledande bestämmelser
1 § Denna förordning innehåller bestämmelser om stöd i form av ekonomiskt bidrag som Statens jordbruksverk (Jordbruksverket) får lämna till 
yrkesfiskare som tillfälligt upphör med fiskeverksamheten som en följd av 
spridningen av sjukdomen covid-19.
Bestämmelserna i förordningen kompletterar bestämmelser i 
1. Europaparlamentets och rådets förordning (EU) nr 508/2014 av den
15 maj 2014 om Europeiska havs- och fiskerifonden och om upphävande av 
rådets förordningar (EG) nr 2328/2003, (EG) nr 861/2006, (EG) nr
1198/2006 och (EG) nr 791/2007 och Europaparlamentets och rådets förordning (EU) nr 1255/2011 (havs- och fiskerifondsförordningen), och
2. Europaparlamentets och rådets förordning (EU) nr 1303/2013 av den
17 december 2013 om fastställande av gemensamma bestämmelser för 
Europeiska regionala utvecklingsfonden, Europeiska socialfonden, Sammanhållningsfonden, Europeiska jordbruksfonden för landsbygdsutveckling och 
Europeiska havs- och fiskerifonden, om fastställande av allmänna bestämmelser för Europeiska regionala utvecklingsfonden, Europeiska socialfonden, Sammanhållningsfonden och Europeiska havs- och fiskerifonden 
samt om upphävande av rådets förordning (EG) nr 1083/2006 (den fondgemensamma förordningen).
2 § Denna förordning är meddelad med stöd av
1. 10 § lagen (1994:1709) om EU:s förordningar om den gemensamma
fiskeripolitiken i fråga om 24 § andra stycket, och
2. 8 kap. 7 § regeringsformen i fråga om övriga bestämmelser.
3 § Beslut i fråga om stöd enligt denna förordning ska vara förenliga med 
de unionsregler och det operativa program som ligger till grund för Sveriges 
genomförande av de unionsprioriteringar som avses i 4 kap. 2 § första 
stycket förordningen (1994:1716) om fisket, vattenbruket och fiskerinäringen.
4 § Stöd enligt denna förordning lämnas om det finns tillgång på medel.
Stödmottagare SFS
5 § Stöd enligt denna förordning får lämnas till den som har fiskelicens 
under förutsättning att licenshavaren har haft licens och arbetat ombord på 
ett unionsfiskefartyg som understiger 24 meter under minst 120 dagar under 
perioden 1 januari 2018–31 december 2019.
För en licenshavare som påbörjat sitt arbete ombord på ett sådant fartyg 
efter den 31 december 2018 får stöd lämnas om licenshavaren har haft licens 
och arbetat ombord under minst 60 dagar under perioden 1 januari–
31 december 2019.
Om licenshavaren är en juridisk person får stöd lämnas under förutsättning att kravet på arbetade dagar ombord har uppfyllts av någon som 
äger andelar i den juridiska personen och som ägde andelar även under den 
tid då arbetet utfördes.
6 § Stöd enligt förordningen får även lämnas till den som har personlig 
fiskelicens och som under minst 120 dagar under perioden 1 januari 2018–
31 december 2019 har haft licens och arbetat ombord på ett fartyg
1. som understiger 24 meter, och
2. från vilket det uteslutande bedrivs fiske i inlandsvatten.
För en licenshavare som påbörjat sitt arbete ombord på ett sådant fartyg 
efter den 31 december 2018 får stöd lämnas om licenshavaren har haft licens 
och arbetat ombord på fartyget under minst 60 dagar under perioden
1 januari–31 december 2019.
Stödperioder
7 § Stöd enligt denna förordning lämnas för en eller flera av perioderna 
16–30 juni, 1–31 juli, 1–31 augusti och 1–15 september 2020. 
Förutsättningar för stöd
8 § Stöd enligt denna förordning får lämnas under förutsättning att
1. stödmottagaren till följd av spridningen av sjukdomen covid-19 
tillfälligt upphör med all sin fiskeverksamhet under stödperioden, och
2. det fartyg som licenshavaren har arbetat ombord på enligt 5 och 6 §§
berörs av det tillfälliga upphörandet av fiskeverksamheten.
9 § Stöd enligt denna förordning får inte lämnas till licenshavare som har 
överlåtbara fiskerättigheter för pelagiska arter för det fartyg som avses i 5 §.
Med pelagiska arter avses sill, skarpsill, makrill, taggmakrill, blåvitling och 
tobis.
10 § Stöd enligt denna förordning får inte lämnas till någon som har 
skulder för svenska skatter eller avgifter hos Kronofogdemyndigheten eller 
som är i likvidation eller försatt i konkurs.
11 § I artikel 10 i havs- och fiskerifondsförordningen finns bestämmelser 
om ansökningsvillkor som måste vara uppfyllda för att stöd ska få beviljas.
Villkor för stöd
12 § Stödmottagare som har personlig fiskelicens får under en period om 
tre månader efter stödperiodens slut inte använda det fartyg som avses i 6 §
till annat fiske än fiske i inlandsvatten. Om stödmottagaren äger fartyget får 
stödmottagaren heller inte avyttra fartyget under denna period.
13 § Stödmottagare som har tilldelats individuella demersala fiske- SFS
möjligheter för 2020 ska vid årets slut ha kvar en andel av fiskemöjligheterna
som motsvarar den förväntade infiskningen under stödperioden.
Andelens storlek beräknas av Jordbruksverket. 
14 § I artikel 25 i havs- och fiskerifondsförordningen finns en bestämmelse om att ägare till ett fiskefartyg som har mottagit stöd inte får överföra 
fartyget utanför unionen under minst fem år efter den dag då stödet faktiskt 
betalades ut till stödmottagaren.
15 § I artikel 10 i havs- och fiskerifondsförordningen finns bestämmelser 
om ansökningsvillkor som ska fortsätta vara uppfyllda under insatsens hela 
genomförandeperiod och för en period av fem år efter att den sista utbetalningen till stödmottagaren har gjorts.
Stödets storlek
16 § Stöd enligt denna förordning lämnas med ett schablonbelopp för fasta 
kostnader och kostnader för arbetskraft.
För innehavare av fiskelicens bestäms schablonbeloppet med hänsyn till 
den period ansökan avser, fartygets längd, vilket redskap som används i 
störst utsträckning och vilka arter fartyget fiskar efter.
För innehavare av personlig fiskelicens bestäms schablonbeloppet med 
hänsyn till den period ansökan avser, vilka arter licenshavaren fiskar efter 
och var fisket bedrivs.
Prövning av stödärenden
17 § Jordbruksverket prövar frågor om stöd enligt denna förordning. 
18 § En ansökan om stöd ska ges in till Jordbruksverket via den e-tjänst 
som verket tillhandahåller på sin webbplats eller på en blankett som 
Jordbruksverket tillhandahåller. 
Ansökan ska ha kommit in till Jordbruksverket senast den 31 augusti 
2020. 
19 § Ansökan ska innehålla
1. företagets namn, organisationsnummer, kontaktuppgifter, fartygssignal 
och bankkontonummer samt uppgift om i vilket län fartyget ligger i hamn,
2. uppgift om vilken eller vilka stödperioder ansökan avser,
3. en beskrivning av på vilket sätt spridningen av sjukdomen covid-19 har 
lett till beslutet att tillfälligt upphöra med fiskeverksamheten, och
4. uppgifter enligt bilaga 1 i kommissionens genomförandeförordning 
(EU) nr 1243/2014 av den 20 november 2014 om fastställande av bestämmelser i enlighet med Europaparlamentets och rådets förordning (EU) 
nr 508/2014 om Europeiska havs- och fiskerifonden vad gäller de uppgifter 
som ska överlämnas av medlemsstaterna samt om databehovet och synergieffekterna mellan potentiella uppgiftskällor.
Ansökan ska också innehålla de övriga uppgifter som krävs för att 
Jordbruksverket ska kunna pröva ansökan.
20 § Ansökningar om stöd ska prövas löpande.
Utbetalning av stöd SFS
21 § Stöd betalas ut av Jordbruksverket. Innan stödet betalas ut ska 
Jordbruksverket kontrollera att utbetalningen är förenlig med unionsreglerna
och denna förordning. I detta ingår att utföra sådana administrativa 
kontroller som avses i artikel 125.5 a i den fondgemensamma förordningen 
och, när så är relevant, sådana kontroller på plats som avses i artikel 125.5 b 
i den förordningen. 
Om kontrollen visar att en utbetalning skulle strida mot reglerna ska 
Jordbruksverket besluta att, helt eller delvis, avstå från att betala ut stödet.
Återbetalningsskyldighet och upphävande av stöd
22 § Utöver det som sägs om återbetalningsskyldighet i artikel 25.1 i havsoch fiskerifondsförordningen gäller att en stödmottagare är återbetalningsskyldig om
1. stödmottagaren genom att lämna oriktiga uppgifter eller på annat sätt
har orsakat att stödet beviljats felaktigt eller med för högt belopp,
2. stödet av något annat skäl har beviljats felaktigt eller med för högt 
belopp och stödmottagaren skäligen borde ha insett det,
3. det visar sig att det inte har funnits förutsättningar för stödet och 
stödmottagaren borde ha insett detta, eller
4. ett villkor för stödet inte har följts.
23 § Jordbruksverket ska innan stödet betalas ut upphäva ett beslut om 
stöd helt eller delvis om någon av förutsättningarna i 22 § är uppfyllda.
24 § Jordbruksverket ska kräva tillbaka ett utbetalat stöd om någon är återbetalningsskyldig enligt artikel 25.1 i havs- och fiskerifondsförordningen
eller 22 § i denna förordning.
När ett stöd krävs tillbaka ska ränta tas ut enligt artikel 72 h i den fondgemensamma förordningen och beräknas enligt räntelagen (1975:635).
Preskription
25 § Bestämmelser om preskription för att vidta åtgärder på grund av 
sådana oegentligheter som avses i artikel 1.2 i rådets förordning (EG, 
Euratom) nr 2988/95 av den 18 december 1995 om skydd av Europeiska 
gemenskapernas finansiella intressen finns i artikel 3 i den förordningen. 
I stället för de frister som anges i artikel 3.1 första och fjärde styckena i den 
förordningen gäller att ett beslut om återkrav på grund av oegentligheter ska 
fattas inom tio år från det att beloppet betalades ut.
I fråga om preskription av andra fordringar på återbetalning än sådana 
som avses i första stycket gäller preskriptionslagen (1981:130).
Behörig myndighet
26 § Av 6 kap. 1 § förordningen (1994:1716) om fisket, vattenbruket och 
fiskerinäringen framgår att Jordbruksverket ska utföra de uppgifter som en 
behörig myndighet eller en medlemsstat är skyldig att utföra enligt EUförordningar om den gemensamma fiskeripolitiken.
Rapportering av oriktigheter
27 § Jordbruksverket ansvarar för rapportering av oriktigheter i enlighet 
med artikel 122.2 i den fondgemensamma förordningen.
Tillsyn och kontroll SFS
28 § Jordbruksverket utövar tillsyn och kontroll över att bestämmelserna i 
havs- och fiskerifondsförordningen och den fondgemensamma förordningen
samt bestämmelserna i denna förordning följs.
Uppgiftsskyldighet
29 § Havs- och vattenmyndigheten ska på begäran lämna sådana uppgifter 
som Jordbruksverket behöver för prövning av ansökningsvillkoren i artikel 
10 i havs- och fiskerifondsförordningen.
It-system för ärenden om stöd
30 § Det it-system som avses i 4 kap. 51 § förordningen (1994:1716) om 
fisket, vattenbruket och fiskerinäringen ska användas för elektronisk behandling av uppgifter om ärenden om stöd enligt denna förordning. Bestämmelserna om uppgiftslämnande, personuppgiftsansvar, utlämnande av uppgifter och direktåtkomst i 4 kap. 52–54 a §§ förordningen om fisket,
vattenbruket och fiskerinäringen ska tillämpas i fråga om stöd enligt denna 
förordning.
Överklagande
31 § I 40 § förvaltningslagen (2017:900) finns bestämmelser om överklagande till allmän förvaltningsdomstol. Andra beslut än beslut om att inte 
betala ut stöd enligt 21 § eller upphäva beslut om stöd enligt 23 § får dock 
inte överklagas.
 
Denna förordning träder i kraft den 17 juli 2020.
På regeringens vägnar
IBRAHIM BAYLAN
Maria Wetterling
(Näringsdepartementet)
