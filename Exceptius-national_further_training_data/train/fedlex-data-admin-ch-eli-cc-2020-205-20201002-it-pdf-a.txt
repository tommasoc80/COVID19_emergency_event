Ordinanza
sui provvedimenti nel settore dell'asilo in relazione
al coronavirus
(Ordinanza COVID-19 asilo)
del 1° aprile 2020 (Stato 2 ottobre 2020)
Il Consiglio federale svizzero,
visto l'articolo 185 capoverso 3 della Costituzione federale1,2
ordina:
Sezione 1: Oggetto e scopo
Art. 1
La presente ordinanza stabilisce, in considerazione della diffusione del coronavirus
(COVID-19), i provvedimenti necessari per garantire un alloggio adeguato dei
richiedenti l'asilo e lo svolgimento delle procedure d'asilo.
Sezione 2: Centri federali
Art. 2	Utilizzo provvisorio di edifici e infrastrutture militari della
Confederazione
1	Gli edifici e le infrastrutture militari della Confederazione possono essere riutiliz-
zati conformemente all'articolo 24c capoverso 1 della legge del 26 giugno 19983
sull'asilo (LAsi) senza interruzione. Le esigenze del Dipartimento federale della
difesa, della protezione della popolazione e dello sport (DDPS) hanno tuttavia la
priorità.
2	Il termine per l'annuncio secondo l'articolo 24c capoverso 4 LAsi è ridotto a
cinque giorni.
Art. 3	Utilizzo non soggetto ad approvazione di edifici e infrastrutture
civili per l'alloggio di richiedenti l'asilo o lo svolgimento di
procedure d'asilo
1	La Segreteria di Stato della migrazione (SEM) può attuare senza necessità di
approvazione i seguenti progetti temporanei, a condizione che siano necessari per
RU 2020 1125
1 RS 101
2 A partire dal 26 settembre 2020: visto l'articolo 5 della legge COVID 19 del
25 settembre 2020 (RS 818.102).
3 RS 142.31
1
142.318
Migrazione
alloggiare richiedenti l'asilo o per svolgere procedure d'asilo e non limitino in modo
grave alcun interesse degno di protezione dell'assetto del territorio, dell'ambiente o
di terzi:
a. modifiche o cambiamenti di destinazione di edifici o infrastrutture civili di
proprietà della Confederazione o locati da quest'ultima. Le esigenze del
DDPS hanno tuttavia la priorità;
b. edificazione di costruzioni mobiliari nel luogo di ubicazione dei centri della
Confederazione o, previa consultazione dei Comuni interessati, in altri luo-
ghi idonei.
2	I casi in cui sussistono dubbi circa l'applicabilità del capoverso 1 devono essere
sottoposti per decisione al Dipartimento federale di giustizia e polizia almeno due
giorni prima dell'avvio dei lavori.
Sezione 3:
Interrogazioni nelle procedure d'asilo e di allontanamento
di prima istanza
Art. 4 Principio
1	Il numero di persone che durante la procedura d'asilo sono presenti alle interroga-
zioni nel medesimo locale dev'essere limitato in modo da rispettare le pertinenti
prescrizioni dell'Ufficio federale della sanità pubblica (UFSP).
2	Il richiedente l'asilo e la persona della SEM incaricata dell'interrogazione sono
presenti nel medesimo locale. Se necessario per motivi sanitari in relazione al coro-
navirus, il richiedente l'asilo e la persona incaricata dell'interrogazione possono
eccezionalmente essere presenti in locali separati della SEM e l'interrogazione può
svolgersi mediante ausili tecnici.4
3	Le altre persone coinvolte nell'interrogazione possono rimanere in un altro locale
della SEM e parteciparvi utilizzando ausili tecnici.
Art. 5	Partecipazione di altre persone
Le persone di cui all'articolo 29 capoverso 2 LAsi5 possono partecipare a un'in-
terrogazione nel medesimo locale a condizione che le prescrizioni dell'UFSP conti-
nuino a essere rispettate. È applicabile l'articolo 4 capoverso 3.
Art. 6	Partecipazione del rappresentante legale, di persone con procura e di
rappresentanti delle istituzioni di soccorso
1 Se il rappresentante legale designato nei centri della Confederazione e all'aeropor-
to nonché nella procedura ampliata non può partecipare a un'interrogazione in
4 Nuovo testo giusta il n. I dell'O del 12 giu. 2020, in vigore dal 7 lug. 2020
(RU 2020 2575).
5 RS 142.31
2
Ordinanza COVID-19 asilo
142.318
ragione della situazione vigente in una determinata regione a causa del coronavirus,
l'interrogazione è svolta dalla SEM ed esplica i suoi effetti giuridici anche senza la
presenza del rappresentante.
2 Lo stesso vale per la presenza di rappresentanti di istituzioni di soccorso ai sensi
dell'articolo 30 LAsi nella versione del 26 giugno 19986 e della persona con procura
designata dal richiedente stesso.
Sezione 4:
Ulteriori disposizioni relative alle procedure d'asilo e di allontanamento
di prima istanza
Art. 7	Notificazione e recapito nei centri della Confederazione
Se, nel caso di richiedenti l'asilo a cui è stato assegnato un rappresentante legale, le
decisioni e le comunicazioni non possono essere rispettivamente notificate e recapi-
tate al fornitore di prestazioni incaricato della rappresentanza legale conformemente
all'articolo 12a capoverso 2 LAsi7 in ragione della situazione connessa al coronavi-
rus, esse sono rispettivamente notificate e recapitate al richiedente l'asilo. La SEM
informa il rappresentante legale designato in merito alla notifica o alla comunicazio-
ne il giorno stesso.
Art. 8 Termini procedurali di prima istanza
I termini procedurali di prima istanza di cui all'articolo 37 LAsi8 possono essere
superati in modo adeguato se necessario in ragione della situazione connessa al
coronavirus.
Sezione 5: Esecuzione dell'allontanamento
Art. 9 Termini di partenza
1 Il termine di partenza nella procedura celere è compreso tra sette e 30 giorni.
2 L'esecutività dell'allontanamento e la durata del termine di partenza delle persone
allontanate in virtù degli Accordi di associazione alla normativa di Dublino9 sono
rette dall'articolo 45 capoverso 3 LAsi10. Il termine di partenza può essere prorogato
fino a 30 giorni. Sono fatte salve le disposizioni degli Accordi di associazione alla
normativa di Dublino.
3	Oltre alle circostanze particolari menzionate nell'articolo 45 capoverso 2bis LAsi,
occorre impartire un termine di partenza più lungo o prorogare il termine di partenza
6	RU 1999 2262
7	RS 142.31
8	RS 142.31
9	Gli Acc. sono elencati nell'all. 1 LAsi (RS 142.31).
10	RS 142.31
3
142.318
Migrazione
inizialmente impartito se la situazione straordinaria connessa al coronavirus lo esige.
Questa proroga è applicabile anche nei casi di cui al capoverso 2.
Sezione 6: Termini di ricorso nella procedura celere
Art. 10
Nella procedura celere, il ricorso contro una decisione secondo l'articolo 31a capo-
verso 4 LAsi11 deve essere interposto entro 30 giorni o, se si tratta di una decisione
incidentale, entro dieci giorni dalla notificazione della decisione.
Sezione 7: Disposizione transitoria
Art. 11
1	Gli articoli 4-6 non sono applicabili alle procedure per le quali è già stata impartita
un'interrogazione al momento dell'entrata in vigore della presente ordinanza.
2	Alla scadenza della validità della presente ordinanza, i progetti temporanei attuati
senza obbligo di approvazione in virtù dell'articolo 3 devono essere sottoposti alla
procedura di approvazione dei piani. Gli oggetti in questione possono continuare a
essere utilizzati senza approvazione fino al passaggio in giudicato della decisione
dell'autorità di approvazione.
Sezione 8: Entrata in vigore e durata di validità
Art. 12
1	Fatto salvo il capoverso 2, la presente ordinanza entra in vigore il 2 aprile 2020 alle
ore 00.00.
2	Gli articoli 4-6 entrano in vigore il 6 aprile 2020 alle ore 00.00.
3	La presente ordinanza si applica, fatto salvo il capoverso 4, sino al 6 luglio 2020.
4	Gli articoli 2 e 3 si applicano sino al 6 agosto 2020.
5	La durata di validità di cui ai capoversi 3 e 4 è prorogata fino al 1° ottobre 2020.12
6	La durata di validità della presente ordinanza è prorogata sino al 30 giugno 2021.13
11 RS 142.31
12	Introdotto dal n. I dell'O del 12 giu. 2020, in vigore dal 7 lug. 2020 (RU 2020 2575).
13	Introdotto dal n. I dell'O del 26 ago. 2020, in vigore dal 2 ott. 2020 (RU 2020 3715).
4