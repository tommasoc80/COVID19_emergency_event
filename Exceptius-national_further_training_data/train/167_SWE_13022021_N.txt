Förordning
om ändring i förordningen (2021:8) om särskilda 
begränsningar för att förhindra spridning av sjukdomen 
covid-19
Utfärdad den 12 februari 2021
Regeringen föreskriver i fråga om förordningen (2021:8) om särskilda begränsningar för att förhindra spridning av sjukdomen covid-19
dels att 1 kap. 2 § ska följande lydelse,
dels att det ska införas ett nytt kapitel, 7 kap., av följande lydelse.
1 kap.
2 § Denna förordning är meddelad med stöd av 
– 7 § första stycket lagen (2021:4) om särskilda begränsningar för att förhindra spridning av sjukdomen covid-19 i fråga om 3 kap. 1, 2 och 4 §§,
– 8 § första stycket samma lag i fråga om 4 kap. 1 och 2 §§,
– 9 § första stycket samma lag i fråga om 5 kap. 1–3 §§,
– 11 § första stycket samma lag i fråga om 6 kap. 1 och 2 §§,
– 10 § första stycket samma lag i fråga om 7 kap. 1–3 §§,
– 2 kap. 15 § första stycket ordningslagen (1993:1617) i fråga om punkt 4
i ikraftträdande- och övergångsbestämmelserna, 
– 8 kap. 7 § regeringsformen i fråga om övriga bestämmelser.
7 kap. Kollektivtrafik
Krav på smittskyddsåtgärder i långväga kollektivtrafik
1 § Den som bedriver eller organiserar kollektivtrafik med buss eller tåg 
med en linjesträckning som överstiger 150 kilometer, ska i sådan trafik vidta 
lämpliga åtgärder för att förhindra smittspridning. 
Verksamheten ska så långt som möjligt bedrivas på ett sådant sätt att 
trängsel undviks och att människor kan hålla ett från smittskyddssynpunkt 
säkert avstånd från varandra.
2 § Den som bedriver eller organiserar sådan verksamhet som anges i 1 § 
ska, utöver vad som där anges, se till att antalet passagerare på färdmedel 
vid sådana resor inte vid något tillfälle eller i något utrymme överstiger 
hälften av färdmedlets sittplatser.
Bemyndigande
3 § Folkhälsomyndigheten får meddela ytterligare föreskrifter om kraven 
på smittskyddsåtgärder enligt 1 och 2 §§.
1. Denna förordning träder i kraft den 14 februari 2021. SFS 2021:114
2. De nya bestämmelserna i 7 kap. 2 § tillämpas inte i fråga om resor som
har bokats före ikraftträdandet.
På regeringens vägnar
ANNA EKSTRÖM
Lars Hedengran
(Socialdepartementet)