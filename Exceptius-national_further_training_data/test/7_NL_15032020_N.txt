Geachte voorzitter,

De ontwikkelingen met het coronavirus maken het noodzakelijk om in aanvulling op de opdracht die ik u 13 maart 2020 heb verstuurd, verdergaande maatregelen te treffen en ik doe daarbij weer een beroep op uw inzet.

Gehoord hebbende het advies van het Outbreak Management Team en het Bestuurlijk Afstemmingsoverleg van 12 maart 2020 en zoals besproken met uw vertegenwoordiger in de MinisteriÃ«le Commissie Crisisbestrijding (MCCb) van 15 maart 2020, laat ik u weten dat ik u op basis van artikel 7 van de Wet publieke gezondheid en met inachtnemeing van artikel 39, eerste lid, van de Wet veiligheidsregio's, opdracht geef om uw bevoegdheden op het terrein van openbare orde en veiligheid in te zetten om verdere verspreiding van COVID-19 tegen te gaan. Voor de handhaving kunt u eventueel ook gebruik maken van artikel 47 van de Wet publieke gezondheid.

Ik geef u opdracht het verbod op de organisatie van alle evenementen en bijeenkomsten met meer dan 100 personen in uw regio te verlengen tot en met 6 april 2020. Dat geldt ook voor publieke locaties, zoals musea, concertzalen, theaters en sportwedstrijden.

Ik kan mij goed voorstellen dat het enige tijd kost om dit in te regelen maar ik dring daarbij aan op spoed.

Ik verzoek u mij en de minister van Justitie en Veiligheid met enige regelmaat te informeren over de voortgang van deze maatregel, in het bijzonder als u problemen ervaart bij de uitvoering.

Hoogachtend, 

Mede namens de minister van Justitie en Veiligheid,
de minister voor Medische Zorg en Sport,

Bruno Bruins